ॐ नमो नारायणाय
AUM namo nArAyaNAya

अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

चतुर्थम् दशकम्
chaturtham dashakam

The Fourth group of Ten shlokas

अष्टाङ्ग योगः तत्सिद्धि प्रकारः च
aShTAnga yogaH tatsiddhi prakAraH cha

Eight Methods of Yoga and Ways of Attainment

कल्यतां मम कुरुष्व तावतीं कल्यते भवदुपासनं यया ।
स्पष्टमष्टविधयोगचर्यया पुष्टयाशु तव तुष्टिमाप्नुयाम् ॥१॥
kalyatAM mama kuruShva tAvatIM kalyate bhavadupAsanaM yayA 
spaShTamaShTavidhayogacharyayA puShTayAshu tava tuShTimApnuyAm 1

कल्यतां मम कुरुष्व तावतीं कल्यते भवदुपासनं यया ।
Please make me healthy to such an extent, that I'm able to perform your worship!
स्पष्टमष्टविधयोगचर्यया पुष्टयाशु तव तुष्टिमाप्नुयाम् ॥१॥
It is clear that through the practice of the 8 steps of Yoga, I shall recover easily and attain to your grace!

ब्रह्मचर्यदृढतादिभिर्यमैराप्लवादिनियमैश्च पाविता: ।
कुर्महे दृढममी सुखासनं पङ्कजाद्यमपि वा भवत्परा: ॥२॥
brahmacharyadRDhatAdibhiryamairAplavAdiniyamaishcha pAvitAH 
kurmahe dRDhamamI sukhAsanaM pankajAdyamapi vA bhavatparAH 2

ब्रह्मचर्यदृढतादिभिर्यमैराप्लवादिनियमैश्च पाविता: ।
Through the processes of yama like the firm observance of brahmacharya and others, and being purified through the processes of niyama like Aplava,
कुर्महे दृढममी सुखासनं पङ्कजाद्यमपि वा भवत्परा: ॥२॥
we shall sit in stable and pleasant postures like padmAsana and others, and meditate upon you!

तारमन्तरनुचिन्त्य सन्ततं प्राणवायुमभियम्य निर्मला: ।
इन्द्रियाणि विषयादथापहृत्यास्महे भवदुपासनोन्मुखा: ॥३॥
tAramantaranuchintya santataM prANavAyumabhiyamya nirmalAH 
indriyANi viShayAdathApahRtyAsmahe bhavadupAsanonmukhAH 3

तारमन्तरनुचिन्त्य सन्ततं प्राणवायुमभियम्य निर्मला: ।
By repeatedly contemplating upon the sound that carries us across(tAraka mantra), by regulating the flow of breath, and by being purified thus,
इन्द्रियाणि विषयादथापहृत्यास्महे भवदुपासनोन्मुखा: ॥३॥
we shall then retract our sense organs from the objects of the senses(pratyAhAra), in order to perform your upAsana!

अस्फुटे वपुषि ते प्रयत्नतो धारयेम धिषणां मुहुर्मुहु: ।
तेन भक्तिरसमन्तरार्द्रतामुद्वहेम भवदङ्घ्रिचिन्तका: ॥४॥
asphuTe vapuShi te prayatnato dhArayema dhiShaNAM muhurmuhuH 
tena bhaktirasamantarArdratAmudvahema bhavadanghrichintakAH 4

अस्फुटे वपुषि ते प्रयत्नतो धारयेम धिषणां मुहुर्मुहु: ।
On your hazily appearing form, we shall with effort hold our mind in concentration again and again!
तेन भक्तिरसमन्तरार्द्रतामुद्वहेम भवदङ्घ्रिचिन्तका: ॥४॥
Through that, we shall invoke the rasa of bhakti within which then melts our hearts, and then we shall contemplate upon your feet!

विस्फुटावयवभेदसुन्दरं त्वद्वपु: सुचिरशीलनावशात् ।
अश्रमं मनसि चिन्तयामहे ध्यानयोगनिरतास्त्वदाश्रयाः ॥५॥
visphuTAvayavabhedasundaraM tvadvapuH suchirashIlanAvashAt 
ashramaM manasi chintayAmahe dhyAnayoganiratAstvadAshrayAH 5

विस्फुटावयवभेदसुन्दरं त्वद्वपु: सुचिरशीलनावशात् ।
Your physical form with clearly demarcated limbs, through long and reverential practice,
अश्रमं मनसि चिन्तयामहे ध्यानयोगनिरतास्त्वदाश्रयाः ॥५॥
we shall effortlessly hold in our minds, by constant practice of dhyAna-yoga and by seeking refuge in you!

ध्यायतां सकलमूर्तिमीदृशीमुन्मिषन्मधुरताहृतात्मनाम् ।
सान्द्रमोदरसरूपमान्तरं ब्रह्म रूपमयि तेऽवभासते ॥६॥
dhyAyatAM sakalamUrtimIdRshImunmiShanmadhuratAhRtAtmanAm 
sAndramodarasarUpamAntaraM brahma rUpamayi tevabhAsate 6

ध्यायतां सकलमूर्तिमीदृशीमुन्मिषन्मधुरताहृतात्मनाम् ।
To those who meditate upon this kind of physical form of yours, and to those whose minds are thus captivated awakening sweetness,
सान्द्रमोदरसरूपमान्तरं ब्रह्म रूपमयि तेऽवभासते ॥६॥
the intensely blissful form, of the source of creation within, that form of yours starts to shine forth!

तत्समास्वदनरूपिणीं स्थितिं त्वत्समाधिमयि विश्वनायक ।
आश्रिता: पुनरत: परिच्युतावारभेमहि च धारणादिकम् ॥७॥
tatsamAsvadanarUpiNIM sthitiM tvatsamAdhimayi vishvanAyaka 
AshritAH punarataH parichyutAvArabhemahi cha dhAraNAdikam 7

तत्समास्वदनरूपिणीं स्थितिं त्वत्समाधिमयि विश्वनायक ।
That state of equanimous experience within, that state of samAdhi in you, O Leader of the Universe,
आश्रिता: पुनरत: परिच्युतावारभेमहि च धारणादिकम् ॥७॥
having experienced it, if and when we slip from it, we shall start again from the process of holding concentration-dhAraNa and others.

इत्थमभ्यसननिर्भरोल्लसत्त्वत्परात्मसुखकल्पितोत्सवा: ।
मुक्तभक्तकुलमौलितां गता: सञ्चरेम शुकनारदादिवत् ॥८॥
itthamabhyasananirbharollasattvatparAtmasukhakalpitotsavAH 
muktabhaktakulamaulitAM gatAH sancharema shukanAradAdivat 8

इत्थमभ्यसननिर्भरोल्लसत्त्वत्परात्मसुखकल्पितोत्सवा: ।
Thus practicing a self-reliant process and relishing it, we revel in the experience of your supreme bliss of the self!
मुक्तभक्तकुलमौलितां गता: सञ्चरेम शुकनारदादिवत् ॥८॥
We shall join the ranks of the highest liberated devotees, and wander about like shuka, nArada and others!

त्वत्समाधिविजये तु य: पुनर्मङ्क्षु मोक्षरसिक: क्रमेण वा ।
योगवश्यमनिलं षडाश्रयैरुन्नयत्यज सुषुम्नया शनै: ॥९॥
tvatsamAdhivijaye tu yaH punarmankShu mokSharasikaH krameNa vA 
yogavashyamanilaM ShaDAshrayairunnayatyaja suShumnayA shanaiH 9

त्वत्समाधिविजये तु य: पुनर्मङ्क्षु मोक्षरसिक: क्रमेण वा ।
Upon being successful in your samAdhi, the one who is then interested in complete dissolution, then gradually
योगवश्यमनिलं षडाश्रयैरुन्नयत्यज सुषुम्नया शनै: ॥९॥
by taking charge of the air within through yoga, O One without Birth, shall then slowly ascend through the six chakras along the path of suShumna!

लिङ्गदेहमपि सन्त्यजन्नथो लीयते त्वयि परे निराग्रह: ।
ऊर्ध्वलोककुतुकी तु मूर्धत: सार्धमेव करणैर्निरीयते ॥१०॥
lingadehamapi santyajannatho lIyate tvayi pare nirAgrahaH 
UrdhvalokakutukI tu mUrdhataH sArdhameva karaNairnirIyate 10

लिङ्गदेहमपि सन्त्यजन्नथो लीयते त्वयि परे निराग्रह: ।
By discarding even the subtle body, one shall then dissolve into you, the supreme consciousness, being finally free of any influence!
ऊर्ध्वलोककुतुकी तु मूर्धत: सार्धमेव करणैर्निरीयते ॥१०॥
The one desirous of experiencing higher abodes, on the other hand, shall leave through the top of the head along with the subtle causal faculties!

अग्निवासरवलर्क्षपक्षगैरुत्तरायणजुषा च दैवतै: ।
प्रापितो रविपदं भवत्परो मोदवान् ध्रुवपदान्तमीयते ॥११॥
agnivAsaravalarkShapakShagairuttarAyaNajuShA cha daivataiH 
prApito ravipadaM bhavatparo modavAn dhruvapadAntamIyate 11

अग्निवासरवलर्क्षपक्षगैरुत्तरायणजुषा च दैवतै: ।
When one leaves presided by the deities of Fire, Day, Waxing fortnight, or Uttarayana,
प्रापितो रविपदं भवत्परो मोदवान् ध्रुवपदान्तमीयते ॥११॥
one shall be sent through the path of the Sun, and your devotee then shall rejoice in the abode of dhruva.

आस्थितोऽथ महरालये यदा शेषवक्त्रदहनोष्मणार्द्यते ।
ईयते भवदुपाश्रयस्तदा वेधस: पदमत: पुरैव वा ॥१२॥
Asthitotha maharAlaye yadA sheShavaktradahanoShmaNArdyate 
Iyate bhavadupAshrayastadA vedhasaH padamataH puraiva vA 12

आस्थितोऽथ महरालये यदा शेषवक्त्रदहनोष्मणार्द्यते ।
One shall not reside there forever, but then move on to maharloka, and then at the end shall suffer the fire from the breath of AdisheSha.
ईयते भवदुपाश्रयस्तदा वेधस: पदमत: पुरैव वा ॥१२॥
That devotee of yours shall then be blown towards brahma-loka or may even reach there before that!

तत्र वा तव पदेऽथवा वसन् प्राकृतप्रलय एति मुक्तताम् ।
स्वेच्छया खलु पुरा विमुच्यते संविभिद्य जगदण्डमोजसा ॥१३॥
tatra vA tava padethavA vasan prAkRtapralaya eti muktatAm 
svechChayA khalu purA vimuchyate saMvibhidya jagadaNDamojasA 13

तत्र वा तव पदेऽथवा वसन् प्राकृतप्रलय एति मुक्तताम् ।
Having resided there, or at your abode-vaikuNTha, at the time of prAkRta-pralaya, one attains to liberation.
स्वेच्छया खलु पुरा विमुच्यते संविभिद्य जगदण्डमोजसा ॥१३॥
Or through one's own will, one may be liberated even before that by piercing through the embryo of this creation through one's own ojas.

तस्य च क्षितिपयोमहोऽनिलद्योमहत्प्रकृतिसप्तकावृती: ।
तत्तदात्मकतया विशन् सुखी याति ते पदमनावृतं विभो ॥१४॥
tasya cha kShitipayomahoniladyomahatprakRtisaptakAvRtIH 
tattadAtmakatayA vishan sukhI yAti te padamanAvRtaM vibho 14

तस्य च क्षितिपयोमहोऽनिलद्योमहत्प्रकृतिसप्तकावृती: ।
Of that embryo, there are seven layers namely earth, water, the great fire, wind, space, mahat, and prakRti.
तत्तदात्मकतया विशन् सुखी याति ते पदमनावृतं विभो ॥१४॥
Entering all those layers one by one through one's own self, one becomes blissful and enters your abode which is unbounded, O Vibhu!

अर्चिरादिगतिमीदृशीं व्रजन् विच्युतिं न भजते जगत्पते ।
सच्चिदात्मक भवत् गुणोदयानुच्चरन्तमनिलेश पाहि माम् ॥१५॥
archirAdigatimIdRshIM vrajan vichyutiM na bhajate jagatpate 
sachchidAtmaka bhavat guNodayAnuchcharantamanilesha pAhi mAm 15

अर्चिरादिगतिमीदृशीं व्रजन् विच्युतिं न भजते जगत्पते ।
Passing through this kind of a path of realization, one does not slip and fall anymore, O Ruler of the World!
सच्चिदात्मक भवत् गुणोदयानुच्चरन्तमनिलेश पाहि माम् ॥१५॥
O Embodiment of sat and chit, as I sing the glories of the arising of your attributes, protect me!