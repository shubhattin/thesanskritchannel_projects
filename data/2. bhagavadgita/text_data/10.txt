॥ ॐ श्री परमात्मने नमः ॥
AUm shrI paramAtmane namaH

I bow down to the Supreme Consciousness

॥ अथ श्रीमद्भगवद्गीता ॥
atha shrImadbhagavadgItA

And Now, We start the Holy Bhagavadgita

अथ दशमोऽध्यायः ।   विभूतियोगः
atha dashamoadhyAyaH    vibhUtiyogaH

Thus starts the tenth chapter of Bhagavad Gita, which describes vibhUti yogaH.

श्रीभगवानुवाच ।
shrIbhagavAnuvAcha 

After having transmitted the knowledge and techniques to attain the highest state of being, Lord Krishna continued thus.

भूय एव महाबाहो श‍ृणु मे परमं वचः ।
यत्तेऽहं प्रीयमाणाय वक्ष्यामि हितकाम्यया ॥ १०-१॥
bhUya eva mahAbAho shRNu me paramaM vachaH 
yatteahaM prIyamANAya vakShyAmi hitakAmyayA  10.1

O mighty armed Arjuna, listen again, as I speak of this highest truth.
I speak to you of this since you are very dear to me, and I have your best interests at heart.

न मे विदुः सुरगणाः प्रभवं न महर्षयः ।
अहमादिर्हि देवानां महर्षीणां च सर्वशः ॥ १०-२॥
na me viduH suragaNAH prabhavaM na maharShayaH 
ahamAdirhi devAnAM maharShINAn cha sarvashaH  10.2

Neither the celestial suras, nor the great sages know of the origin of "I". 
"I" am the source from which all of the gods and great sages come forth.

यो मामजमनादिं च वेत्ति लोकमहेश्वरम् ।
असम्मूढः स मर्त्येषु सर्वपापैः प्रमुच्यते ॥ १०-३॥
yo mAmajamanAdin cha vetti lokamaheshvaram 
asammUDhaH sa martyeShu sarvapApaiH pramuchyate  10.3

The one who knows that "I" am eternal, without a beginning or end, and that "I" is the one who rules over all of creation;
Such a person, who is devoid of illusion, is free of all evils.

बुद्धिर्ज्ञानमसम्मोहः क्षमा सत्यं दमः शमः ।
सुखं दुःखं भवोऽभावो भयं चाभयमेव च ॥ १०-४॥
buddhirjnAnamasammohaH kShamA satyan damaH shamaH 
sukhaM duHkhaM bhavoabhAvo bhayan chAbhayameva cha  10.4

Intellect, Knowledge, clarity of thought, capabilities, truthfulness, self-control, peacefullness, pleasantness, unpleasantness, life, death, fear and courage,

अहिंसा समता तुष्टिस्तपो दानं यशोऽयशः ।
भवन्ति भावा भूतानां मत्त एव पृथग्विधाः ॥ १०-५॥
ahinsA samatA tuShTistapo dAnaM yashoayashaH 
bhavanti bhAvA bhUtAnAM matta eva pRthagvidhAH  10.5

non-violence, equanimity, contentment, austerity, charity, fame and infamy!, It is due to "I", that all these different qualities come into existence.

महर्षयः सप्त पूर्वे चत्वारो मनवस्तथा ।
मद्भावा मानसा जाता येषां लोक इमाः प्रजाः ॥ १०-६॥
maharShayaH sapta pUrve chatvAro manavastathA 
madbhAvA mAnasA jAtA yeShAn loka imAH prajAH  10.6

The seven great Sages of the past, and the four manus were all established in "Me", and acted out of this identity. 
All of this creation, and the creatures, belonged to them.

एतां विभूतिं योगं च मम यो वेत्ति तत्त्वतः ।
सोऽविकम्पेन योगेन युज्यते नात्र संशयः ॥ १०-७॥
etAn vibhUtin yogan cha mama yo vetti tattvataH 
soavikampena yogena yujyate nAtra sanshayaH  10.7

That person, who knows this state of existence, and unity of "I" as the truth, such a person strives towards it with unwavering focus, and undoubtedly get's united with it.

अहं सर्वस्य प्रभवो मत्तः सर्वं प्रवर्तते ।
इति मत्वा भजन्ते मां बुधा भावसमन्विताः ॥ १०-८॥
ahaM sarvasya prabhavo mattaH sarvaM pravartate 
iti matvA bhajante mAM budhA bhAvasamanvitAH  10.8

"I" am the origin of all creation.
It is from "I" that everything springs forth.
Those who realize this, who are of an equanimous interiority, try to attain "Me".

मच्चित्ता मद्गतप्राणा बोधयन्तः परस्परम् ।
कथयन्तश्च मां नित्यं तुष्यन्ति च रमन्ति च ॥ १०-९॥
machchittA madgataprANA bodhayantaH parasparam 
kathayantashcha mAn nityan tuShyanti cha ramanti cha  10.9

Their minds are focused on "Me".
Their life energies are drawn towards "Me".
They teach each other of "Me", and always find contentment and bliss in the talk of "Me".

तेषां सततयुक्तानां भजतां प्रीतिपूर्वकम् ।
ददामि बुद्धियोगं तं येन मामुपयान्ति ते ॥ १०-१०॥
teShAn satatayuktAnAM bhajatAM prItipUrvakam 
dadAmi buddhiyogaM taM yena mAmupayAnti te  10.10

To such people, who are constantly united in this sense of "I" with loving devotion,
"I" shall grant them the knowledge through which they shall attain to the true nature of "myself"

तेषामेवानुकम्पार्थमहमज्ञानजं तमः ।
नाशयाम्यात्मभावस्थो ज्ञानदीपेन भास्वता ॥ १०-११॥
teShAmevAnukampArthamahamajnAnajaM tamaH 
nAshayAmyAtmabhAvastho jnAnadIpena bhAsvatA  10.11

And with this brilliant light of knowledge, "I" shall destroy their tamas which is born out of ignorance, so they may resonate with this same sense of self, that I am established in.

अर्जुन उवाच ।
rjuna uvAcha

And then, Arjuna spoke thus...

परं ब्रह्म परं धाम पवित्रं परमं भवान् ।
पुरुषं शाश्वतं दिव्यमादिदेवमजं विभुम् ॥ १०-१२॥
paraM brahma paraM dhAma pavitraM paramaM bhavAn 
puruShaM shAshvataM divyamAdidevamajaM vibhum  10.12

O Krishna, the purest being, the highest abode, that which is of the beyond, the one who is all pervading, eternal, brilliant, all encompassing and the first of the celestial deities...

आहुस्त्वामृषयः सर्वे देवर्षिर्नारदस्तथा ।
असितो देवलो व्यासः स्वयं चैव ब्रवीषि मे ॥ १०-१३॥
AhustvAmRShayaH sarve devarShirnAradastathA 
asito devalo vyAsaH svayan chaiva bravIShi me  10.13

these, are the names given to you by all sages! Everybody including devarshi nArada, asita, devala, vyAsa, and you yourself have told me so.

सर्वमेतदृतं मन्ये यन्मां वदसि केशव ।
न हि ते भगवन्व्यक्तिं विदुर्देवा न दानवाः ॥ १०-१४॥
sarvametadRtaM manye yanmAn vadasi keshava 
na hi te bhagavanvyaktin vidurdevA na dAnavAH  10.14

O keshava, even if I agree with whatever you have spoken to me so far, O brilliant one, neither the devas, nor the dAnavAs, know the true expression of you!

स्वयमेवात्मनात्मानं वेत्थ त्वं पुरुषोत्तम ।
भूतभावन भूतेश देवदेव जगत्पते ॥ १०-१५॥
svayamevAtmanAtmAnaM vettha tvaM puruShottama 
bhUtabhAvana bhUtesha devadeva jagatpate  10.15

O Lord of devas, O Lord of creation, O Lord of all creatures, who resides in all of creation, it is you alone, who truly knows the nature of your own divine self.

वक्तुमर्हस्यशेषेण दिव्या ह्यात्मविभूतयः ।
याभिर्विभूतिभिर्लोकानिमांस्त्वं व्याप्य तिष्ठसि ॥ १०-१६॥
vaktumarhasyasheSheNa divyA hyAtmavibhUtayaH 
yAbhirvibhUtibhirlokAnimAnstvan vyApya tiShThasi  10.16

You alone are capable of describing to me, your divine sense of existence completely.
That state of being through which you are established in all of this creation.

कथं विद्यामहं योगिंस्त्वां सदा परिचिन्तयन् ।
केषु केषु च भावेषु चिन्त्योऽसि भगवन्मया ॥ १०-१७॥
kathaM vidyAmahaM yoginstvAn sadA parichintayan 
keShu keShu cha bhAveShu chintyoasi bhagavanmayA  10.17

O Lord, How do I know of you as the yogi that you are?
In which aspects of existence can I think of you and grasp you with my mind.

विस्तरेणात्मनो योगं विभूतिं च जनार्दन ।
भूयः कथय तृप्तिर्हि श‍ृण्वतो नास्ति मेऽमृतम् ॥ १०-१८॥
vistareNAtmano yogaM vibhUtin cha janArdana 
bhUyaH kathaya tRptirhi shRNvato nAsti meamRtam  10.18

O janArdana, tell me again of the glory of your state of being in complete detail.
I am still not content after hearing your nectar like words. 

श्रीभगवानुवाच ।
shrIbhagavAnuvAcha 

And then Lord Krishna said,

हन्त ते कथयिष्यामि दिव्या ह्यात्मविभूतयः ।
प्राधान्यतः कुरुश्रेष्ठ नास्त्यन्तो विस्तरस्य मे ॥ १०-१९॥
hanta te kathayiShyAmi divyA hyAtmavibhUtayaH 
prAdhAnyataH kurushreShTha nAstyanto vistarasya me  10.19

O best of the kurus, so be it!
I shall speak to you of the prominent aspects of this divine state of existence, since there is no end to it if I go into it in detail.

अहमात्मा गुडाकेश सर्वभूताशयस्थितः ।
अहमादिश्च मध्यं च भूतानामन्त एव च ॥ १०-२०॥
ahamAtmA guDAkesha sarvabhUtAshayasthitaH 
ahamAdishcha madhyan cha bhUtAnAmanta eva cha  10.20

O guDAkesha, "I" am the state of self, who is present in all creatures!
"I" am the beginning, middle and end of all creatures.

आदित्यानामहं विष्णुर्ज्योतिषां रविरंशुमान् ।
मरीचिर्मरुतामस्मि नक्षत्राणामहं शशी ॥ १०-२१॥
AdityAnAmahaM viShNurjyotiShAn raviranshumAn 
marIchirmarutAmasmi nakShatrANAmahaM shashI  10.21

Among the twelve sons of Aditi I am Vishnu; 
among the luminous objects I am the sun. 
Know me to be Marichi among the Maruts, and the moon among the shining objects in the night sky.

वेदानां सामवेदोऽस्मि देवानामस्मि वासवः ।
इन्द्रियाणां मनश्चास्मि भूतानामस्मि चेतना ॥ १०-२२॥
vedAnAn sAmavedoasmi devAnAmasmi vAsavaH 
indriyANAM manashchAsmi bhUtAnAmasmi chetanA  10.22

I am the Sāma Veda among the Vedas, and Indra among the celestial gods. 
Among the senses I am the mind; among the living beings I am consciousness.

रुद्राणां शङ्करश्चास्मि वित्तेशो यक्षरक्षसाम् ।
वसूनां पावकश्चास्मि मेरुः शिखरिणामहम् ॥ १०-२३॥
rudrANAn shankarashchAsmi vittesho yakSharakShasAm 
vasUnAM pAvakashchAsmi meruH shikhariNAmaham  10.23

Among the Rudras know me to be Shankara; 
Among the yakshas and the rAkshasas, I am Kubera. 
I am Agni among the Vasus and Meru among the mountains.

पुरोधसां च मुख्यं मां विद्धि पार्थ बृहस्पतिम् ।
सेनानीनामहं स्कन्दः सरसामस्मि सागरः ॥ १०-२४॥
purodhasAn cha mukhyaM mAn viddhi pArtha bRhaspatim 
senAnInAmahaM skandaH sarasAmasmi sAgaraH  10.24

O pArtha, among priests I am Brihaspati; 
among warrior chiefs I am skanda; and among water bodies know me to be the ocean.

महर्षीणां भृगुरहं गिरामस्म्येकमक्षरम् ।
यज्ञानां जपयज्ञोऽस्मि स्थावराणां हिमालयः ॥ १०-२५॥
maharShINAM bhRgurahaM girAmasmyekamakSharam 
yajnAnAn japayajnoasmi sthAvarANAn himAlayaH  10.25

I am Bhrigu among the great seers and the transcendental sound of unity among sounds.
Among yajnas I am the yajna of chanting, and among abodes I am the Himalayas.

अश्वत्थः सर्ववृक्षाणां देवर्षीणां च नारदः ।
गन्धर्वाणां चित्ररथः सिद्धानां कपिलो मुनिः ॥ १०-२६॥
ashvatthaH sarvavRkShANAn devarShINAn cha nAradaH 
gandharvANAn chitrarathaH siddhAnAn kapilo muniH  10.26

Among trees I am the ashwattha tree; of the celestial sages I am nArada. 
Among the gandharvas I am chitratha, and among the siddhas I am the sage kapila.

उच्चैःश्रवसमश्वानां विद्धि माममृतोद्भवम् ।
ऐरावतं गजेन्द्राणां नराणां च नराधिपम् ॥ १०-२७॥
uchchaiHshravasamashvAnAn viddhi mAmamRtodbhavam 
airAvataM gajendrANAn narANAn cha narAdhipam  10.27

Among horses, I am ucchaihshravas, begotten from the churning of the ocean of nectar. 
I am airavata among all lordly elephants, and I am the king among humans.

आयुधानामहं वज्रं धेनूनामस्मि कामधुक् ।
प्रजनश्चास्मि कन्दर्पः सर्पाणामस्मि वासुकिः ॥ १०-२८॥
AyudhAnAmahaM vajran dhenUnAmasmi kAmadhuk 
prajanashchAsmi kandarpaH sarpANAmasmi vAsukiH  10.28

I am the vajrAyudha among weapons and kAmadhenu among the cows. 
I am kandarpa or manmatha, the god of love among all causes for procreation; 
among serpents I am vAsuki.

अनन्तश्चास्मि नागानां वरुणो यादसामहम् ।
पितॄणामर्यमा चास्मि यमः संयमतामहम् ॥ १०-२९॥
anantashchAsmi nAgAnAn varuNo yAdasAmaham 
pitRNAmaryamA chAsmi yamaH sanyamatAmaham  10.29

Among nAgas I am ananta; among aquatic creatures, I am Varuna. 
Among the departed ancestors I am Aryama; 
Among dispensers of law I am yama, the lord of dharma.

प्रह्लादश्चास्मि दैत्यानां कालः कलयतामहम् ।
मृगाणां च मृगेन्द्रोऽहं वैनतेयश्च पक्षिणाम् ॥ १०-३०॥
prahlAdashchAsmi daityAnAn kAlaH kalayatAmaham 
mRgANAn cha mRgendroahaM vainateyashcha pakShiNAm  10.30

Among daityas, I am prahlAda; among all factors that control, I am time. 
Know me to be the lion among animals, and the eagle, among birds.

पवनः पवतामस्मि रामः शस्त्रभृतामहम् ।
झषाणां मकरश्चास्मि स्रोतसामस्मि जाह्नवी ॥ १०-३१॥
pavanaH pavatAmasmi rAmaH shastrabhRtAmaham 
jhaShANAM makarashchAsmi srotasAmasmi jAhnavI  10.31

Among purifiers I am the wind, and among wielders of weapons I am Lord rAma. 
Of water creatures I am the crocodile, and of flowing rivers I am the gangA.

सर्गाणामादिरन्तश्च मध्यं चैवाहमर्जुन ।
अध्यात्मविद्या विद्यानां वादः प्रवदतामहम् ॥ १०-३२॥
sargANAmAdirantashcha madhyan chaivAhamarjuna 
adhyAtmavidyA vidyAnAn vAdaH pravadatAmaham  10.32

O Arjuna, I am the beginning, middle, and end of all creation. 
Among sciences I am the science of spirituality, and in debates I am the logical conclusion.

अक्षराणामकारोऽस्मि द्वन्द्वः सामासिकस्य च ।
अहमेवाक्षयः कालो धाताहं विश्वतोमुखः ॥ १०-३३॥
akSharANAmakAroasmi dvandvaH sAmAsikasya cha 
ahamevAkShayaH kAlo dhAtAhaM vishvatomukhaH  10.33

I am the letter "a" among all letters; 
I am the dual word in grammatical compounds. 
I am the endless Time, and I am Brahma, the creator.

मृत्युः सर्वहरश्चाहमुद्भवश्च भविष्यताम् ।
कीर्तिः श्रीर्वाक्च नारीणां स्मृतिर्मेधा धृतिः क्षमा ॥ १०-३४॥
mRtyuH sarvaharashchAhamudbhavashcha bhaviShyatAm 
kIrtiH shrIrvAkcha nArINAn smRtirmedhA dhRtiH kShamA  10.34

I am the all-devouring Death, and I am the origin of those things that are yet to be. 
Among the feminine qualities I am reputation, prosperity, fine speech, memory, intelligence, courage, and forgiveness.

बृहत्साम तथा साम्नां गायत्री छन्दसामहम् ।
मासानां मार्गशीर्षोऽहमृतूनां कुसुमाकरः ॥ १०-३५॥
bRhatsAma tathA sAmnAn gAyatrI ChandasAmaham 
mAsAnAM mArgashIrShoahamRtUnAn kusumAkaraH  10.35

Among the hymns in the Sāma Veda, I am the bRhatsAma; 
Among poetic meters I am the gAyatrI. 
Of the twelve months, I am mArgashIrShaH, and of seasons I am vasanta Rtu, which brings forth flowers.

द्यूतं छलयतामस्मि तेजस्तेजस्विनामहम् ।
जयोऽस्मि व्यवसायोऽस्मि सत्त्वं सत्त्ववतामहम् ॥ १०-३६॥
dyUtan ChalayatAmasmi tejastejasvinAmaham 
jayoasmi vyavasAyoasmi sattvaM sattvavatAmaham  10.36

Among the cheats, I am gambling, and I am the splendor of the splendid. 
I am the victory of the victorious, the resolve of the resolute, and the virtue of the virtuous.

वृष्णीनां वासुदेवोऽस्मि पाण्डवानां धनञ्जयः ।
मुनीनामप्यहं व्यासः कवीनामुशना कविः ॥ १०-३७॥
vRShNInAn vAsudevoasmi pANDavAnAn dhananjayaH 
munInAmapyahaM vyAsaH kavInAmushanA kaviH  10.37

Among the descendants of vRShNi, I am kRShna, and among the pAnDavas, I am arjuna. Among the munis, I am vedavyAsa, and among kavis, I am shukrAchArya.

दण्डो दमयतामस्मि नीतिरस्मि जिगीषताम् ।
मौनं चैवास्मि गुह्यानां ज्ञानं ज्ञानवतामहम् ॥ १०-३८॥
daNDo damayatAmasmi nItirasmi jigIShatAm 
maunan chaivAsmi guhyAnAn jnAnaM jnAnavatAmaham  10.38

I am the just punishment among means of preventing lawlessness, and proper conduct among those who seek victory. 
Among the secrets I am silence, and in the wise I am their wisdom.

यच्चापि सर्वभूतानां बीजं तदहमर्जुन ।
न तदस्ति विना यत्स्यान्मया भूतं चराचरम् ॥ १०-३९॥
yachchApi sarvabhUtAnAM bIjaM tadahamarjuna 
na tadasti vinA yatsyAnmayA bhUtan charAcharam  10.39

I am the generating seed of all living beings, O Arjuna. 
No creature moving or un-moving can exist without me.

नान्तोऽस्ति मम दिव्यानां विभूतीनां परन्तप ।
एष तूद्देशतः प्रोक्तो विभूतेर्विस्तरो मया ॥ १०-४०॥
nAntoasti mama divyAnAn vibhUtInAM parantapa 
eSha tUddeshataH prokto vibhUtervistaro mayA  10.40

There is no end to my divine manifestations, O Arjuna.
What I have described to you is a mere sample of my divine state of being.

यद्यद्विभूतिमत्सत्त्वं श्रीमदूर्जितमेव वा ।
तत्तदेवावगच्छ त्वं मम तेजोंऽशसम्भवम् ॥ १०-४१॥
yadyadvibhUtimatsattvaM shrImadUrjitameva vA 
tattadevAvagachCha tvaM mama tejonashasambhavam  10.41

Whatever you see as beautiful, glorious, or powerful, know it to be born out of a spark of my splendor.

अथवा बहुनैतेन किं ज्ञातेन तवार्जुन ।
विष्टभ्याहमिदं कृत्स्नमेकांशेन स्थितो जगत् ॥ १०-४२॥
athavA bahunaitena kiM jnAtena tavArjuna 
viShTabhyAhamidaM kRtsnamekAnshena sthito jagat  10.42

What is the need for all this detailed knowledge, O Arjuna? 
Simply know that by one fraction of my divine state of existence, I pervade and support this entire creation.

ॐ तत्सदिति श्रीमद्भगवद्गीतासूपनिषत्सु
ब्रह्मविद्यायां योगशास्त्रे श्रीकृष्णार्जुनसंवादे
विभूतियोगो नाम दशमोऽध्यायः ॥ १०॥
AUM tatsaditi shrImadbhagavadgItAsUpaniShatsu
brahmavidyAyAn yogashAstre shrIkRShNArjunasanvAde
vibhUtiyogo nAma dashamoadhyAyaH  10

And thus ends the tenth chapter, by the name of vibhUti yogaH.
This is taken from Shrimad Bhagavad Gita, a conversation between Lord Krishna and Arjuna on the science of yoga, which is the knowledge of ultimate reality, called as brahma vidya.

