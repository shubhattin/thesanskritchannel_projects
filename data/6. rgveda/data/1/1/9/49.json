[
  {
    "text": "५ कविर्भार्गव: । पवमान: सोम: । गायत्री ।",
    "index": 0,
    "shloka_num": null
  },
  {
    "text": "पव॑स्व वृ॒ष्टिमा सु नो॒ऽपामू॒र्मिं दि॒वस्परि॑ । अ॒य॒क्ष्मा बृ॑ह॒तीरिष॑: ॥१॥",
    "index": 1,
    "shloka_num": 1
  },
  {
    "text": "तया॑ पवस्व॒ धार॑या॒ यया॒ गाव॑ इ॒हागम॑न् । जन्या॑स॒ उप॑ नो गृ॒हम् ॥२॥",
    "index": 2,
    "shloka_num": 2
  },
  {
    "text": "घृ॒तं प॑वस्व॒ धार॑या य॒ज्ञेषु॑ देव॒वीत॑मः । अ॒स्मभ्यं॑ वृ॒ष्टिमा प॑व ॥३॥",
    "index": 3,
    "shloka_num": 3
  },
  {
    "text": "स न॑ ऊ॒र्जे व्य१व्ययं॑ प॒वित्रं॑ धाव॒ धार॑या । दे॒वास॑: शृ॒णव॒न्हि क॑म् ॥४॥",
    "index": 4,
    "shloka_num": 4
  },
  {
    "text": "पव॑मानो असिष्यद॒द्रक्षां॑स्यप॒जङ्घ॑नत् । प्र॒त्न॒वद्रो॒चय॒न्रुच॑: ॥५॥",
    "index": 5,
    "shloka_num": 5
  }
]
