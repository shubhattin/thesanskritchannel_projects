[
  {
    "text": "३ मैत्रावरुणिर्वसिष्ठ: ।{ वृष्टिकाम:} कुमार आग्नेयो वा । पर्जन्य: । गायत्री, २ पादनिचृत ।",
    "index": 0,
    "shloka_num": null
  },
  {
    "text": "प॒र्जन्या॑य॒ प्र गा॑यत दि॒वस्पु॒त्राय॑ मी॒ळ्हुषे॑ । स नो॒ यव॑समिच्छतु ॥१॥",
    "index": 1,
    "shloka_num": 1
  },
  {
    "text": "यो गर्भ॒मोष॑धीनां॒ गवां॑ कृ॒णोत्यर्व॑ताम् । प॒र्जन्य॑: पुरु॒षीणा॑म् ॥२॥",
    "index": 2,
    "shloka_num": 2
  },
  {
    "text": "तस्मा॒ इदा॒स्ये॑ ह॒विर्जु॒होता॒ मधु॑मत्तमम् । इळां॑ नः सं॒यतं॑ करत् ॥३॥",
    "index": 3,
    "shloka_num": 3
  }
]
