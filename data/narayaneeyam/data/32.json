[
    {
        "text": "ॐ नमो नारायणाय",
        "index": 0,
        "shloka_num": null
    },
    {
        "text": "अथ श्रीमन्नारायणीयम्",
        "index": 1,
        "shloka_num": null
    },
    {
        "text": "द्वात्रिंशम् दशकम्",
        "index": 2,
        "shloka_num": null
    },
    {
        "text": "मत्स्य अवतार:",
        "index": 3,
        "shloka_num": null
    },
    {
        "text": "पुरा हयग्रीवमहासुरेण षष्ठान्तरान्तोद्यदकाण्डकल्पे ।\nनिद्रोन्मुखब्रह्ममुखात् हृतेषु वेदेष्वधित्स: किल मत्स्यरूपम् ॥१॥",
        "index": 4,
        "shloka_num": 1
    },
    {
        "text": "सत्यव्रतस्य द्रमिलाधिभर्तुर्नदीजले तर्पयतस्तदानीम् ।\nकराञ्जलौ सञ्ज्वलिताकृतिस्त्वमदृश्यथा: कश्चन बालमीन: ॥२॥",
        "index": 5,
        "shloka_num": 2
    },
    {
        "text": "क्षिप्तं जले त्वां चकितं विलोक्य निन्येऽम्बुपात्रेण मुनि: स्वगेहम् ।\nस्वल्पैरहोभि: कलशीं च कूपं वापीं सरश्चानशिषे विभो त्वम् ॥३॥",
        "index": 6,
        "shloka_num": 3
    },
    {
        "text": "योगप्रभावाद्भवदाज्ञयैव नीतस्ततस्त्वं मुनिना पयोधिम् ।\nपृष्टोऽमुना कल्पदिदृक्षुमेनं सप्ताहमास्वेति वदन्नयासी: ॥४॥",
        "index": 7,
        "shloka_num": 4
    },
    {
        "text": "प्राप्ते त्वदुक्तेऽहनि वारिधारापरिप्लुते भूमितले मुनीन्द्र: ।\nसप्तर्षिभि: सार्धमपारवारिण्युद्घूर्णमान: शरणं ययौ त्वाम् ॥५॥",
        "index": 8,
        "shloka_num": 5
    },
    {
        "text": "धरां त्वदादेशकरीमवाप्तां नौरूपिणीमारुरुहुस्तदा ते\nतत्कम्पकम्प्रेषु च तेषु भूयस्त्वमम्बुधेराविरभूर्महीयान् ॥६॥",
        "index": 9,
        "shloka_num": 6
    },
    {
        "text": "झषाकृतिं योजनलक्षदीर्घां दधानमुच्चैस्तरतेजसं त्वाम् ।\nनिरीक्ष्य तुष्टा मुनयस्त्वदुक्त्या त्वत्तुङ्गशृङ्गे तरणिं बबन्धु: ॥७॥",
        "index": 10,
        "shloka_num": 7
    },
    {
        "text": "आकृष्टनौको मुनिमण्डलाय प्रदर्शयन् विश्वजगद्विभागान् ।\nसंस्तूयमानो नृवरेण तेन ज्ञानं परं चोपदिशन्नचारी: ॥८॥",
        "index": 11,
        "shloka_num": 8
    },
    {
        "text": "कल्पावधौ सप्तमुनीन् पुरोवत् प्रस्थाप्य सत्यव्रतभूमिपं तम् ।\nवैवस्वताख्यं मनुमादधान: क्रोधाद् हयग्रीवमभिद्रुतोऽभू: ॥९॥",
        "index": 12,
        "shloka_num": 9
    },
    {
        "text": "स्वतुङ्गशृङ्गक्षतवक्षसं तं निपात्य दैत्यं निगमान् गृहीत्वा ।\nविरिञ्चये प्रीतहृदे ददान: प्रभञ्जनागारपते प्रपाया: ॥१०॥",
        "index": 13,
        "shloka_num": null
    }
]