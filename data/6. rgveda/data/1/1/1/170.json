[
  {
    "text": "(५) १,३,४ इन्द्रः, (४अगस्त्यो वा,) २,५ अगस्त्यो मैत्रावरुणिः  । इन्द्रः । १बृहती, २-४ अनुष्टुप्, ५ त्रिष्टुप् ।",
    "index": 0,
    "shloka_num": null
  },
  {
    "text": "न नू॒नमस्ति॒ नो श्वः कस्तद् वे॑द॒ यदद्भु॑तम्  ।",
    "index": 1,
    "shloka_num": null
  },
  {
    "text": "अ॒न्यस्य॑ चि॒त्तम॒भि सं॑च॒रेण्य॑मु॒ताधी॑तं॒ वि न॑श्यति  ॥१॥",
    "index": 2,
    "shloka_num": 1
  },
  {
    "text": "किं न॑ इन्द्र जिघांससि॒ भ्रात॑रो म॒रुत॒स्तव॑  ।",
    "index": 3,
    "shloka_num": null
  },
  {
    "text": "तेभि॑: कल्पस्व साधु॒या मा न॑: स॒मर॑णे वधीः  ॥२॥",
    "index": 4,
    "shloka_num": 2
  },
  {
    "text": "किं नो॑ भ्रातरगस्त्य॒ सखा॒ सन्नति॑ मन्यसे  ।",
    "index": 5,
    "shloka_num": null
  },
  {
    "text": "वि॒द्मा हि ते॒ यथा॒ मनो॒ ऽस्मभ्य॒मिन्न दि॑त्ससि  ॥३॥",
    "index": 6,
    "shloka_num": 3
  },
  {
    "text": "अरं॑ कृण्वन्तु॒ वेदिं॒ सम॒ग्निमि॑न्धतां पु॒रः  ।",
    "index": 7,
    "shloka_num": null
  },
  {
    "text": "तत्रा॒मृत॑स्य॒ चेत॑नं य॒ज्ञं ते॑ तनवावहै  ॥४॥",
    "index": 8,
    "shloka_num": 4
  },
  {
    "text": "त्वमी॑शिषे वसुपते॒ वसू॑नां॒ त्वं मि॒त्राणां॑ मित्रपते॒ धेष्ठ॑:  ।",
    "index": 9,
    "shloka_num": null
  },
  {
    "text": "इन्द्र॒ त्वं म॒रुद्भि॒: सं व॑द॒स्वाध॒ प्राशा॑न ऋतु॒था ह॒वींषि॑  ॥५॥",
    "index": 10,
    "shloka_num": 5
  }
]
