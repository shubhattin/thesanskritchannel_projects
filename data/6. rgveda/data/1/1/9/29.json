[
  {
    "text": "६ नृमेध आङ्गिरस: । पवमान: सोम: । गायत्री ।",
    "index": 0,
    "shloka_num": null
  },
  {
    "text": "प्रास्य॒ धारा॑ अक्षर॒न्वृष्ण॑: सु॒तस्यौज॑सा ।\nदे॒वाँ अनु॑ प्र॒भूष॑तः ॥१॥",
    "index": 1,
    "shloka_num": 1
  },
  {
    "text": "सप्तिं॑ मृजन्ति वे॒धसो॑ गृ॒णन्त॑: का॒रवो॑ गि॒रा ।\nज्योति॑र्जज्ञा॒नमु॒क्थ्य॑म् ॥२॥",
    "index": 2,
    "shloka_num": 2
  },
  {
    "text": "सु॒षहा॑ सोम॒ तानि॑ ते पुना॒नाय॑ प्रभूवसो ।\nवर्धा॑ समु॒द्रमु॒क्थ्य॑म् ॥३॥",
    "index": 3,
    "shloka_num": 3
  },
  {
    "text": "विश्वा॒ वसू॑नि सं॒जय॒न्पव॑स्व सोम॒ धार॑या ।\nइ॒नु द्वेषां॑सि स॒ध्र्य॑क् ॥४॥",
    "index": 4,
    "shloka_num": 4
  },
  {
    "text": "रक्षा॒ सु नो॒ अर॑रुषः स्व॒नात्स॑मस्य॒ कस्य॑ चित् ।\nनि॒दो यत्र॑ मुमु॒च्महे॑ ॥५॥",
    "index": 5,
    "shloka_num": 5
  },
  {
    "text": "एन्दो॒ पार्थि॑वं र॒यिं दि॒व्यं प॑वस्व॒ धार॑या ।\nद्यु॒मन्तं॒ शुष्म॒मा भ॑र ॥६॥",
    "index": 6,
    "shloka_num": 6
  }
]
