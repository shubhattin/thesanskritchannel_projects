[
  {
    "text": "४ दीर्घतमा औचथ्यः । मित्रावरुणौ । त्रिष्टुप् ।",
    "index": 0,
    "shloka_num": null
  },
  {
    "text": "यजा॑महे वां म॒हः स॒जोषा॑ ह॒व्येभि॑र्मित्रावरुणा॒ नमो॑भिः  ।",
    "index": 1,
    "shloka_num": null
  },
  {
    "text": "घृ॒तैर्घृ॑तस्नू॒ अध॒ यद् वा॑म॒स्मे अ॑ध्व॒र्यवो॒ न धी॒तिभि॒र्भर॑न्ति  ॥१॥",
    "index": 2,
    "shloka_num": 1
  },
  {
    "text": "प्रस्तु॑तिर्वां॒ धाम॒ न प्रयु॑क्ति॒रया॑मि मित्रावरुणा सुवृ॒क्तिः  ।",
    "index": 3,
    "shloka_num": null
  },
  {
    "text": "अ॒नक्ति॒ यद् वां॑ वि॒दथे॑षु॒ होता॑ सु॒म्नं वां॑ सू॒रिर्वृ॑षणा॒विय॑क्षन्  ॥२॥",
    "index": 4,
    "shloka_num": 2
  },
  {
    "text": "पी॒पाय॑ धे॒नुरदि॑तिर्ऋ॒ताय॒ जना॑य मित्रावरुणा हवि॒र्दे  ।",
    "index": 5,
    "shloka_num": null
  },
  {
    "text": "हि॒नोति॒ यद् वां॑ वि॒दथे॑ सप॒र्यन् त्स रा॒तह॑व्यो॒ मानु॑षो॒ न होता॑  ॥३॥",
    "index": 6,
    "shloka_num": 3
  },
  {
    "text": "उ॒त वां॑ वि॒क्षु मद्या॒स्वन्धो॒ गाव॒ आप॑श्च पीपयन्त दे॒वीः  ।",
    "index": 7,
    "shloka_num": null
  },
  {
    "text": "उ॒तो नो॑ अ॒स्य पू॒र्व्यः पति॒र्दन् वी॒तं पा॒तं पय॑स उ॒स्रिया॑याः  ॥४॥",
    "index": 8,
    "shloka_num": 4
  }
]
