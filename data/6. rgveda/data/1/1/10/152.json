[
  {
    "text": "५ शासो भारद्वाजः । इन्द्रः । अनुष्टुप् ।",
    "index": 0,
    "shloka_num": null
  },
  {
    "text": "शा॒स इ॒त्था म॒हाँ अ॑स्यमित्रखा॒दो अद्भु॑तः । न यस्य॑ ह॒न्यते॒ सखा॒ न जीय॑ते॒ कदा॑ च॒न ॥१",
    "index": 1,
    "shloka_num": null
  },
  {
    "text": "स्व॒स्ति॒दा वि॒शस्पति॑र्वृत्र॒हा वि॑मृ॒धो व॒शी । वृषेन्द्र॑: पु॒र ए॑तु नः सोम॒पा अ॑भयंक॒रः ॥२",
    "index": 2,
    "shloka_num": null
  },
  {
    "text": "वि रक्षो॒ वि मृधो॑ जहि॒ वि वृ॒त्रस्य॒ हनू॑ रुज । वि म॒न्युमि॑न्द्र वृत्रहन्न॒मित्र॑स्याभि॒दास॑तः ॥३",
    "index": 3,
    "shloka_num": null
  },
  {
    "text": "वि न॑ इन्द्र॒ मृधो॑ जहि नी॒चा य॑च्छ पृतन्य॒तः । यो अ॒स्माँ अ॑भि॒दास॒त्यध॑रं गमया॒ तम॑: ॥४",
    "index": 4,
    "shloka_num": null
  },
  {
    "text": "अपे॑न्द्र द्विष॒तो मनोऽप॒ जिज्या॑सतो व॒धम् । वि म॒न्योः शर्म॑ यच्छ॒ वरी॑यो यवया व॒धम् ॥५",
    "index": 5,
    "shloka_num": null
  }
]
