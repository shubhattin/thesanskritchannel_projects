[
  {
    "text": "६ रातहव्य आत्रेयः । मित्रावरुणौ । अनुष्टुप् ।",
    "index": 0,
    "shloka_num": null
  },
  {
    "text": "आ चि॑कितान सु॒क्रतू॑ दे॒वौ म॑र्त रि॒शाद॑सा  । वरु॑णाय ऋ॒तपे॑शसे दधी॒त प्रय॑से म॒हे  ॥१॥",
    "index": 1,
    "shloka_num": 1
  },
  {
    "text": "ता हि क्ष॒त्रमवि॑ह्रुतं स॒म्यग॑सु॒र्य१माशा॑ते  । अध॑ व्र॒तेव॒ मानु॑षं॒ स्व१र्ण धा॑यि दर्श॒तम्  ॥२॥",
    "index": 2,
    "shloka_num": 2
  },
  {
    "text": "ता वा॒मेषे॒ रथा॑नामु॒र्वीं गव्यू॑तिमेषाम्  । रा॒तह॑व्यस्य सुष्टु॒तिं द॒धृक् स्तोमै॑र्मनामहे  ॥३॥",
    "index": 3,
    "shloka_num": 3
  },
  {
    "text": "अधा॒ हि काव्या॑ यु॒वं दक्ष॑स्य पू॒र्भिर॑द्भुता  । नि के॒तुना॒ जना॑नां चि॒केथे॑ पूतदक्षसा  ॥४॥",
    "index": 4,
    "shloka_num": 4
  },
  {
    "text": "तदृ॒तं पृ॑थिवि बृ॒हच्छ्र॑वए॒ष ऋषी॑णाम्  । ज्र॒य॒सा॒नावरं॑ पृ॒थ्वति॑ क्षरन्ति॒ याम॑भिः  ॥५॥",
    "index": 5,
    "shloka_num": 5
  },
  {
    "text": "आ यद् वा॑मीयचक्षसा॒ मित्र॑ व॒यं च॑ सू॒रय॑:  । व्यचि॑ष्ठे बहु॒पाय्ये॒ यते॑महि स्व॒राज्ये॑  ॥६॥",
    "index": 6,
    "shloka_num": 6
  }
]
