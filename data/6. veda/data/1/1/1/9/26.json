[
  {
    "text": "६ इध्मवाहो दार्ढच्युतः । पवमानः सोमः । गायत्री ।",
    "index": 0,
    "shloka_num": null
  },
  {
    "text": "तम॑मृक्षन्त वा॒जिन॑मु॒पस्थे॒ अदि॑ते॒रधि॑ ।\nविप्रा॑सो॒ अण्व्या॑ धि॒या ॥१॥",
    "index": 1,
    "shloka_num": 1
  },
  {
    "text": "तं गावो॑ अ॒भ्य॑नूषत स॒हस्र॑धार॒मक्षि॑तम् ।\nइन्दुं॑ ध॒र्तार॒मा दि॒वः ॥२॥",
    "index": 2,
    "shloka_num": 2
  },
  {
    "text": "तं वे॒धां मे॒धया॑ह्य॒न्पव॑मान॒मधि॒ द्यवि॑ ।\nध॒र्ण॒सिं भूरि॑धायसम् ॥३॥",
    "index": 3,
    "shloka_num": 3
  },
  {
    "text": "तम॑ह्यन्भु॒रिजो॑र्धि॒या सं॒वसा॑नं वि॒वस्व॑तः ।\nपतिं॑ वा॒चो अदा॑भ्यम् ॥४॥",
    "index": 4,
    "shloka_num": 4
  },
  {
    "text": "तं साना॒वधि॑ जा॒मयो॒ हरिं॑ हिन्व॒न्त्यद्रि॑भिः ।\nह॒र्य॒तं भूरि॑चक्षसम् ॥५॥",
    "index": 5,
    "shloka_num": 5
  },
  {
    "text": "तं त्वा॑ हिन्वन्ति वे॒धसः॒ पव॑मान गिरा॒वृध॑म् ।\nइन्द॒विन्द्रा॑य मत्स॒रम् ॥६॥",
    "index": 6,
    "shloka_num": 6
  }
]
