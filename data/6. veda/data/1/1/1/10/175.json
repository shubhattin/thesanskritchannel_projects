[
  {
    "text": "४ ऊर्ध्वग्रावा सर्प आर्बुदिः । ग्रावाणः । गायत्री ।",
    "index": 0,
    "shloka_num": null
  },
  {
    "text": "प्र वो॑ ग्रावाणः सवि॒ता दे॒वः सु॑वतु॒ धर्म॑णा ।\nधू॒र्षु यु॑ज्यध्वं सुनु॒त ॥१॥",
    "index": 1,
    "shloka_num": 1
  },
  {
    "text": "ग्रावा॑णो॒ अप॑ दु॒च्छुना॒मप॑ सेधत दुर्म॒तिम् ।\nउ॒स्राः क॑र्तन भेष॒जम् ॥२॥",
    "index": 2,
    "shloka_num": 2
  },
  {
    "text": "ग्रावा॑ण॒ उप॑रे॒ष्वा म॑ही॒यन्ते॑ स॒जोष॑सः ।\nवृष्णे॒ दध॑तो॒ वृष्ण्य॑म् ॥३॥",
    "index": 3,
    "shloka_num": 3
  },
  {
    "text": "ग्रावा॑णः सवि॒ता नु वो॑ दे॒वः सु॑वतु॒ धर्म॑णा ।\nयज॑मानाय सुन्व॒ते ॥४॥",
    "index": 4,
    "shloka_num": 4
  }
]
