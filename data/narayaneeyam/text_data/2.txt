ॐ नमो नारायणाय
AUM namo nArAyaNAya

अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

द्वितीयम् दशकम्
dvitIyam dashakam

The Second group of Ten shlokas

रूपमाधुर्यं भक्तिमहत्त्वम् च
rUpamAdhuryaM bhaktimahattvam cha

Sweetness of His Form and Importance of Devotion

सूर्यस्पर्धिकिरीटमूर्ध्वतिलकप्रोद्भासिफालान्तरं
कारुण्याकुलनेत्रमार्द्रहसितोल्लासं सुनासापुटम्।
गण्डोद्यन्मकराभकुण्डलयुगं कण्ठोज्वलत्कौस्तुभं
त्वद्रूपं वनमाल्यहारपटलश्रीवत्सदीप्रं भजे॥१॥
sUryaspardhikirITamUrdhvatilakaprodbhAsiphAlAntaraM
kAruNyAkulanetramArdrahasitollAsaM sunAsApuTam
gaNDodyanmakarAbhakuNDalayugaM kaNThojvalatkaustubhaM
tvadrUpaM vanamAlyahArapaTalashrIvatsadIpraM bhaje 1

सूर्यस्पर्धिकिरीटमूर्ध्वतिलकप्रोद्भासिफालान्तरं
A crown that competes with the Sun in its brilliance, the middle of the forehead resplendent with a long vertical tilaka,
कारुण्याकुलनेत्रमार्द्रहसितोल्लासं सुनासापुटम्।
Eyes brimming with compassion, a gently pleasant smile, a beautiful and shapely tip of the nose
गण्डोद्यन्मकराभकुण्डलयुगं कण्ठोज्वलत्कौस्तुभं
A pair of shining crocodile earrings glistening against the cheeks, and the kaustubha jewel illuminating your neck!
त्वद्रूपं वनमाल्यहारपटलश्रीवत्सदीप्रं भजे॥१॥
Your form, decorated with the garlands of forest flowers, and radiant with the shrIvatsa on your chest, I worship!

केयूराङ्गदकङ्कणोत्तममहारत्नाङ्गुलीयाङ्कित-
श्रीमद्बाहुचतुष्कसङ्गतगदाशङ्खारिपङ्केरुहाम् ।
काञ्चित् काञ्चनकाञ्चिलाञ्च्छितलसत्पीताम्बरालम्बिनीम्
आलम्बे विमलाम्बुजद्युतिपदां मूर्तिं तवार्तिच्छिदम् ॥२॥
keyUrAngadakankaNottamamahAratnAngulIyAnkita-
shrImadbAhuchatuShkasangatagadAshankhAripankeruhAm 
kAnchit kAnchanakAnchilAnchChitalasatpItAmbarAlambinIm
Alambe vimalAmbujadyutipadAM mUrtiM tavArtichChidam 2

केयूराङ्गदकङ्कणोत्तममहारत्नाङ्गुलीयाङ्कित-
Ornamented with armlets, bracelets, armour, and bangles studded with the best and the greatest of jewels,
श्रीमद्बाहुचतुष्कसङ्गतगदाशङ्खारिपङ्केरुहाम् ।
with four auspicious arms wielding a mace, a conch shell, a spinning wheel, and a lotus,
काञ्चित् काञ्चनकाञ्चिलाञ्च्छितलसत्पीताम्बरालम्बिनीम्
that form, with a shining golden waistband fastening resplendent yellow garments,
आलम्बे विमलाम्बुजद्युतिपदां मूर्तिं तवार्तिच्छिदम् ॥२॥
I seek support in that form, with pure lotus-like pair of feet! That form of yours which destroys misery!

यत्त्त्रैलोक्यमहीयसोऽपि महितं सम्मोहनं मोहनात्
कान्तं कान्तिनिधानतोऽपि मधुरं माधुर्यधुर्यादपि ।
सौन्दर्योत्तरतोऽपि सुन्दरतरं त्वद्रूपमाश्चर्यतोऽ-
प्याश्चर्यं भुवने न कस्य कुतुकं पुष्णाति विष्णो विभो ॥३॥
yatttrailokyamahIyasopi mahitaM sammohanaM mohanAt
kAntaM kAntinidhAnatopi madhuraM mAdhuryadhuryAdapi 
saundaryottaratopi sundarataraM tvadrUpamAshcharyato-
pyAshcharyaM bhuvane na kasya kutukaM puShNAti viShNo vibho 3

यत्त्त्रैलोक्यमहीयसोऽपि महितं सम्मोहनं मोहनात्
That which is greater than the greatest in the three worlds, that which is more attractive than attraction itself,
कान्तं कान्तिनिधानतोऽपि मधुरं माधुर्यधुर्यादपि ।
which is brighter than the very source of light, which is sweeter than a bundle of sweetness,
सौन्दर्योत्तरतोऽपि सुन्दरतरं त्वद्रूपमाश्चर्यतोऽ-
which is more beautiful than the most beautiful, your form, which is more astonishing
प्याश्चर्यं भुवने न कस्य कुतुकं पुष्णाति विष्णो विभो ॥३॥
than astonishment, in this world, whose curiosity does it not awaken! O Vishnu! O Vibhu!

तत्तादृङ्मधुरात्मकं तव वपु: सम्प्राप्य सम्पन्मयी
सा देवी परमोत्सुका चिरतरं नास्ते स्वभक्तेष्वपि ।
तेनास्या बत कष्टमच्युत विभो त्वद्रूपमानोज्ञक -
प्रेमस्थैर्यमयादचापलबलाच्चापल्यवार्तोदभूत् ॥४॥
tattAdRnmadhurAtmakaM tava vapuH samprApya sampanmayI
sA devI paramotsukA chirataraM nAste svabhakteShvapi 
tenAsyA bata kaShTamachyuta vibho tvadrUpamAnojnaka-
premasthairyamayAdachApalabalAchchApalyavArtodabhUt 4

तत्तादृङ्मधुरात्मकं तव वपु: सम्प्राप्य सम्पन्मयी
That which is so sweet, your form, the Goddess of wealth, upon obtaining it,
सा देवी परमोत्सुका चिरतरं नास्ते स्वभक्तेष्वपि ।
that Goddess who grew extremely fond of it, no longer stays for long, even with her devotees!
तेनास्या बत कष्टमच्युत विभो त्वद्रूपमानोज्ञक -
Due to this, what to say of the trouble that she has! O Achyuta! O Vibhu! Due to her mind fixated on your form,
प्रेमस्थैर्यमयादचापलबलाच्चापल्यवार्तोदभूत् ॥४॥
steadily, with such strong love, O Unmoving One! She got a bad reputation as never being stable!

लक्ष्मीस्तावकरामणीयकहृतैवेयं परेष्वस्थिरे-
त्यस्मिन्नन्यदपि प्रमाणमधुना वक्ष्यामि लक्ष्मीपते ।
ये त्वद्ध्यानगुणानुकीर्तनरसासक्ता हि भक्ता जनाः
तेष्वेषा वसति स्थिरैव दयितप्रस्तावदत्तादरा ॥५॥
lakShmIstAvakarAmaNIyakahRtaiveyaM pareShvasthire-
tyasminnanyadapi pramANamadhunA vakShyAmi lakShmIpate 
ye tvaddhyAnaguNAnukIrtanarasAsaktA hi bhaktA janAH
teShveShA vasati sthiraiva dayitaprastAvadattAdarA 5

लक्ष्मीस्तावकरामणीयकहृतैवेयं परेष्वस्थिरे-
Goddess Lakshmi has surely been stolen by your charm, and hence is unstable with others,
त्यस्मिन्नन्यदपि प्रमाणमधुना वक्ष्यामि लक्ष्मीपते ।
about this, there is another proof I'm going to present now, O Consort of Lakshmi!
ये त्वद्ध्यानगुणानुकीर्तनरसासक्ता हि भक्ता जनाः
Those who rejoice in your meditation, or in the praise of your qualities, your devotees,
तेष्वेषा वसति स्थिरैव दयितप्रस्तावदत्तादरा ॥५॥
among those, She resides firmly, as she pays keen attention to the praises of her beloved!

एवंभूतमनोज्ञतानवसुधानिष्यन्दसन्दोहनं
त्वद्रूपं परचिद्रसायनमयं चेतोहरं शृण्वताम् ।
सद्य: प्रेरयते मतिं मदयते रोमाञ्चयत्यङ्गकं
व्यासिञ्चत्यपि शीतवाष्पविसरैरानन्दमूर्छोद्भवै: ॥६॥
evaMbhUtamanojnatAnavasudhAniShyandasandohanaM
tvadrUpaM parachidrasAyanamayaM chetoharaM shRNvatAm 
sadyaH prerayate matiM madayate romAnchayatyangakaM
vyAsinchatyapi shItavAShpavisarairAnandamUrChodbhavaiH 6

एवंभूतमनोज्ञतानवसुधानिष्यन्दसन्दोहनं
This kind of enchantment which causes abundant showers pure nectarine bliss,
त्वद्रूपं परचिद्रसायनमयं चेतोहरं शृण्वताम् ।
your form, which is like a drug of ultimate consciousness, steals the awareness of those who hear about it!
सद्य: प्रेरयते मतिं मदयते रोमाञ्चयत्यङ्गकं
It excites them at once, intoxicates the mind, and causes a hair-raising experience!
व्यासिञ्चत्यपि शीतवाष्पविसरैरानन्दमूर्छोद्भवै: ॥६॥
It also drenches them with streaks of cold tears born out of blissful raptures!

एवंभूततया हि भक्त्यभिहितो योगस्स योगद्वयात्
कर्मज्ञानमयात् भृशोत्तमतरो योगीश्वरैर्गीयते ।
सौन्दर्यैकरसात्मके त्वयि खलु प्रेमप्रकर्षात्मिका
भक्तिर्निश्रममेव विश्वपुरुषैर्लभ्या रमावल्लभ ॥७॥
evaMbhUtatayA hi bhaktyabhihito yogassa yogadvayAt
karmajnAnamayAt bhRshottamataro yogIshvarairgIyate 
saundaryaikarasAtmake tvayi khalu premaprakarShAtmikA
bhaktirnishramameva vishvapuruShairlabhyA ramAvallabha 7

एवंभूततया हि भक्त्यभिहितो योगस्स योगद्वयात्
It is because of this situation, that bhakti-yoga, compared to the other two yogas of
कर्मज्ञानमयात् भृशोत्तमतरो योगीश्वरैर्गीयते ।
karma and jnAna, is praised as being a much superior method, by the masters of Yoga!
सौन्दर्यैकरसात्मके त्वयि खलु प्रेमप्रकर्षात्मिका
Isn't it in You, who is the essence of beauty personified, that an intense love
भक्तिर्निश्रममेव विश्वपुरुषैर्लभ्या रमावल्लभ ॥७॥
arises leading to effortless devotion, among the people of the world, O Consort of ramA!

निष्कामं नियतस्वधर्मचरणं यत् कर्मयोगाभिधं
तद्दूरेत्यफलं यदौपनिषदज्ञानोपलभ्यं पुन: ।
तत्त्वव्यक्ततया सुदुर्गमतरं चित्तस्य तस्माद्विभो
त्वत्प्रेमात्मकभक्तिरेव सततं स्वादीयसी श्रेयसी ॥८॥
niShkAmaM niyatasvadharmacharaNaM yat karmayogAbhidhaM
taddUretyaphalaM yadaupaniShadajnAnopalabhyaM punaH 
tattvavyaktatayA sudurgamataraM chittasya tasmAdvibho
tvatpremAtmakabhaktireva satataM svAdIyasI shreyasI 8

निष्कामं नियतस्वधर्मचरणं यत् कर्मयोगाभिधं
Without any desire, constant performance of one's duties, known by the name of Karma Yoga
तद्दूरेत्यफलं यदौपनिषदज्ञानोपलभ्यं पुन: ।
becomes fruitful only after a long time, or can also be obtained through the knowledge of the Upanishads
तत्त्वव्यक्ततया सुदुर्गमतरं चित्तस्य तस्माद्विभो
which in itself being abstract, is quite hard to comprehend, and therefore, O Vibhu!
त्वत्प्रेमात्मकभक्तिरेव सततं स्वादीयसी श्रेयसी ॥८॥
Loving devotion in You is always more relishable and beneficial!

अत्यायासकराणि कर्मपटलान्याचर्य निर्यन्मला
बोधे भक्तिपथेऽथवाऽप्युचिततामायान्ति किं तावता ।
क्लिष्ट्वा तर्कपथे परं तव वपुर्ब्रह्माख्यमन्ये पुनः
चित्तार्द्रत्वमृते विचिन्त्य बहुभिस्सिद्ध्यन्ति जन्मान्तरै: ॥९॥
atyAyAsakarANi karmapaTalAnyAcharya niryanmalA
bodhe bhaktipathethavApyuchitatAmAyAnti kiM tAvatA 
kliShTvA tarkapathe paraM tava vapurbrahmAkhyamanye punaH
chittArdratvamRte vichintya bahubhissiddhyanti janmAntaraiH 9

अत्यायासकराणि कर्मपटलान्याचर्य निर्यन्मला
Extremely tiresome disciplines of Karma, after practicing them, people may become purified,
बोधे भक्तिपथेऽथवाऽप्युचिततामायान्ति किं तावता ।
or by realizing the path of Bhakti, they may attain eligibility, or even
क्लिष्ट्वा तर्कपथे परं तव वपुर्ब्रह्माख्यमन्ये पुनः
by straining themselves in the path of Reasoning that your supreme form is what represents the source of creation, and yet others
चित्तार्द्रत्वमृते विचिन्त्य बहुभिस्सिद्ध्यन्ति जन्मान्तरै: ॥९॥
without the melting of their hearts, ponder over these concepts and attain after multiple lifetimes!

त्वद्भक्तिस्तु कथारसामृतझरीनिर्मज्जनेन स्वयं
सिद्ध्यन्ती विमलप्रबोधपदवीमक्लेशतस्तन्वती ।
सद्यस्सिद्धिकरी जयत्ययि विभो सैवास्तु मे त्वत्पद-
प्रेमप्रौढिरसार्द्रता द्रुततरं वातालयाधीश्वर ॥१०॥
tvadbhaktistu kathArasAmRtajharInirmajjanena svayaM
siddhyantI vimalaprabodhapadavImakleshatastanvatI 
sadyassiddhikarI jayatyayi vibho saivAstu me tvatpada-
premaprauDhirasArdratA drutataraM vAtAlayAdhIshvara 10

त्वद्भक्तिस्तु कथारसामृतझरीनिर्मज्जनेन स्वयं
Devotion in you, by immersing into nectarine essence of your stories, itself
सिद्ध्यन्ती विमलप्रबोधपदवीमक्लेशतस्तन्वती ।
gets attained, and effortlessly grants the state of pure realization!
सद्यस्सिद्धिकरी जयत्ययि विभो सैवास्तु मे त्वत्पद-
It is immediately rewarding, and ever successful, O Vibhu! May that devotion itself bestow upon me 
प्रेमप्रौढिरसार्द्रता द्रुततरं वातालयाधीश्वर ॥१०॥
quickly, an intense love for your feet that melts my heart! O Lord of the Abode of the Wind!
