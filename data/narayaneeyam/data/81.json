[
    {
        "text": "अथ श्रीमन्नारायणीयम्",
        "index": 0,
        "shloka_num": null
    },
    {
        "text": "एकाशीतितमम् दशकम्",
        "index": 1,
        "shloka_num": null
    },
    {
        "text": "कालिन्दी आदिपरिग्रह: पारिजात हरणं च",
        "index": 2,
        "shloka_num": null
    },
    {
        "text": "स्निग्धां मुग्धां सततमपि तां लालयन् सत्यभामां",
        "index": 3,
        "shloka_num": null
    },
    {
        "text": "यातो भूय: सह खलु तया याज्ञसेनीविवाहम् ।\nपार्थप्रीत्यै पुनरपि मनागास्थितो हस्तिपुर्यां\nशक्रप्रस्थं पुरमपि विभो संविधायागतोऽभू: ॥१॥",
        "index": 4,
        "shloka_num": 1
    },
    {
        "text": "भद्रां भद्रां भवदवरजां कौरवेणार्थ्यमानां\nत्वद्वाचा तामहृत कुहनामस्करी शक्रसूनु: ।\nतत्र क्रुद्धं बलमनुनयन् प्रत्यगास्तेन सार्धं\nशक्रप्रस्थं प्रियसखमुदे सत्यभामासहाय: ॥२॥",
        "index": 5,
        "shloka_num": 2
    },
    {
        "text": "तत्र क्रीडन्नपि च यमुनाकूलदृष्टां गृहीत्वा\nतां कालिन्दीं नगरमगम: खाण्डवप्रीणिताग्नि: ।\nभ्रातृत्रस्तां प्रणयविवशां देव पैतृष्वसेयीं\nराज्ञां मध्ये सपदि जहृषे मित्रविन्दामवन्तीम् ॥३॥",
        "index": 6,
        "shloka_num": 3
    },
    {
        "text": "सत्यां गत्वा पुनरुदवहो नग्नजिन्नन्दनां तां\nबध्वा सप्तापि च वृषवरान् सप्तमूर्तिर्निमेषात् ।\nभद्रां नाम प्रददुरथ ते देव सन्तर्दनाद्या:\nतत्सोदर्या वरद भवत: साऽपि पैतृष्वसेयी ॥४॥",
        "index": 7,
        "shloka_num": 4
    },
    {
        "text": "पार्थाद्यैरप्यकृतलवनं तोयमात्राभिलक्ष्यं\nलक्षं छित्वा शफरमवृथा लक्ष्मणां मद्रकन्याम् ।\nअष्टावेवं तव समभवन् वल्लभास्तत्र मध्ये\nशुश्रोथ त्वं सुरपतिगिरा भौमदुश्चेष्टितानि ॥५॥",
        "index": 8,
        "shloka_num": 5
    },
    {
        "text": "स्मृतायातं पक्षिप्रवरमधिरूढस्त्वमगमो\nवहन्नङ्के भामामुपवनमिवारातिभवनम् ।\nविभिन्दन् दुर्गाणि त्रुटितपृतनाशोणितरसै:\nपुरं तावत् प्राग्ज्योतिषमकुरुथा: शोणितपुरम् ॥६॥",
        "index": 9,
        "shloka_num": 6
    },
    {
        "text": "मुरस्त्वां पञ्चास्यो जलधिवनमध्यादुदपतत्\nस चक्रे चक्रेण प्रदलितशिरा मङ्क्षु भवता ।\nचतुर्दन्तैर्दन्तावलपतिभिरिन्धानसमरं\nरथाङ्गेन छित्वा नरकमकरोस्तीर्णनरकम् ॥७॥",
        "index": 10,
        "shloka_num": 7
    },
    {
        "text": "स्तुतो भूम्या राज्यं सपदि भगदत्तेऽस्य तनये\nगजञ्चैकं दत्वा प्रजिघयिथ नागान्निजपुरीम् ।\nखलेनाबद्धानां स्वगतमनसां षोडश पुन:\nसहस्राणि स्त्रीणामपि च धनराशिं च विपुलं ॥८॥",
        "index": 11,
        "shloka_num": 8
    },
    {
        "text": "भौमापाहृतकुण्डलं तददितेर्दातुं प्रयातो दिवं\nशक्राद्यैर्महित: समं दयितया द्युस्त्रीषु दत्तह्रिया ।\nहृत्वा कल्पतरुं रुषाभिपतितं जित्वेन्द्रमभ्यागम:\nतत्तु श्रीमददोष ईदृश इति व्याख्यातुमेवाकृथा: ॥९॥",
        "index": 12,
        "shloka_num": 9
    },
    {
        "text": "कल्पद्रुं सत्यभामाभवनभुवि सृजन् द्व्यष्टसाहस्रयोषा:\nस्वीकृत्य प्रत्यगारं विहितबहुवपुर्लालयन् केलिभेदै: ।\nआश्चर्यान्नारदालोकितविविधगतिस्तत्र तत्रापि गेहे\nभूय: सर्वासु कुर्वन् दश दश तनयान् पाहि वातालयेश ॥१०॥",
        "index": 13,
        "shloka_num": null
    }
]