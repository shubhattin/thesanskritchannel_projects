अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

त्रिषष्टितमम् दशकम्
triShaShTitamam dashakam

The Sixty-third group of Ten shlokas

गोवर्द्धन उद्धारणम्
govardhana uddhAraNam

Lifting up Govardhana Mountain

ददृशिरे किल तत्क्षणमक्षत-
स्तनितजृम्भितकम्पितदिक्तटा: ।
सुषमया भवदङ्गतुलां गता
व्रजपदोपरि वारिधरास्त्वया ॥१॥
dadRshire kila tatkShaNamakShata-
stanitajRmbhitakampitadiktaTAH 
suShamayA bhavadangatulAM gatA
vrajapadopari vAridharAstvayA 1

ददृशिरे किल तत्क्षणमक्षत-
At that instant, didn't you see, the endless
स्तनितजृम्भितकम्पितदिक्तटा: ।
series of rainclouds thundering, making all the directions tremble!
सुषमया भवदङ्गतुलां गता
With their hue like that of your body,
व्रजपदोपरि वारिधरास्त्वया ॥१॥
you saw them as they poured down torrents of rain on the land of Vraja!

विपुलकरकमिश्रैस्तोयधारानिपातै:
दिशिदिशि पशुपानां मण्डले दण्ड्यमाने ।
कुपितहरिकृतान्न: पाहि पाहीति तेषां
वचनमजित श्रृण्वन् मा बिभीतेत्यभाणी: ॥२॥
vipulakarakamishraistoyadhArAnipAtaiH
dishidishi pashupAnAM maNDale daNDyamAne 
kupitaharikRtAnnaH pAhi pAhIti teShAM
vachanamajita shrRNvan mA bibhItetyabhANIH 2

विपुलकरकमिश्रैस्तोयधारानिपातै:
With streams of water pouring down along with a large number of hail stones,
दिशिदिशि पशुपानां मण्डले दण्ड्यमाने ।
punishing the groups of cowherds in all directions,
कुपितहरिकृतान्न: पाहि पाहीति तेषां
"O Save us, Save us from these Indra's actions!" thus as they
वचनमजित श्रृण्वन् मा बिभीतेत्यभाणी: ॥२॥
cried out, O Undefeated One, hearing it, you said "Do not give in to fear!"

कुल इह खलु गोत्रो दैवतं गोत्रशत्रो:
विहतिमिह स रुन्ध्यात् को नु व: संशयोऽस्मिन् ।
इति सहसितवादी देव गोवर्द्धनाद्रिं
त्वरितमुदमुमूलो मूलतो बालदोर्भ्याम् ॥३॥
kula iha khalu gotro daivataM gotrashatroH
vihatimiha sa rundhyAt ko nu vaH saMshayosmin 
iti sahasitavAdI deva govarddhanAdriM
tvaritamudamumUlo mUlato bAladorbhyAm 3

कुल इह खलु गोत्रो दैवतं गोत्रशत्रो:
"Isn't our deity now the Mountain, the enemy of Indra!
विहतिमिह स रुन्ध्यात् को नु व: संशयोऽस्मिन् ।
He shall obstruct this attack on us! You need not have any doubts about that!"
इति सहसितवादी देव गोवर्द्धनाद्रिं
speaking thus with a smile, O Lord, that mountain Govardhana
त्वरितमुदमुमूलो मूलतो बालदोर्भ्याम् ॥३॥
you quickly uprooted and lifted up with both your hands!

तदनु गिरिवरस्य प्रोद्धृतस्यास्य तावत्
सिकतिलमृदुदेशे दूरतो वारितापे ।
परिकरपरिमिश्रान् धेनुगोपानधस्तात्
उपनिदधदधत्था हस्तपद्मेन शैलम् ॥४॥
tadanu girivarasya proddhRtasyAsya tAvat
sikatilamRdudeshe dUrato vAritApe 
parikaraparimishrAn dhenugopAnadhastAt
upanidadhadadhatthA hastapadmena shailam 4

तदनु गिरिवरस्य प्रोद्धृतस्यास्य तावत्
Then, as that great mountain was held up like that,
सिकतिलमृदुदेशे दूरतो वारितापे ।
on the soft underbanks of it, which was free from the onslought of rain,
परिकरपरिमिश्रान् धेनुगोपानधस्तात्
their utensils, all belongings, and cattle, below it
उपनिदधदधत्था हस्तपद्मेन शैलम् ॥४॥
they placed and stood, underneath that mountain held up by your hands!

भवति विधृतशैले बालिकाभिर्वयस्यै:
अपि विहितविलासं केलिलापादिलोले ।
सविधमिलितधेनूरेकहस्तेन कण्डू-
यति सति पशुपालास्तोषमैषन्त सर्वे ॥५॥
bhavati vidhRtashaile bAlikAbhirvayasyaiH
api vihitavilAsaM kelilApAdilole 
savidhamilitadhenUrekahastena kaNDU-
yati sati pashupAlAstoShamaiShanta sarve 5

भवति विधृतशैले बालिकाभिर्वयस्यै:
As you held that mountain up, the young girls and boys
अपि विहितविलासं केलिलापादिलोले ।
as they laughed and played in playful conversations and made merry,
सविधमिलितधेनूरेकहस्तेन कण्डू-
the cows that gathered around you, with one hand, as you caressed them
यति सति पशुपालास्तोषमैषन्त सर्वे ॥५॥
all those cowherds were immensely delighted!

अतिमहान् गिरिरेष तु वामके
करसरोरुहि तं धरते चिरम् ।
किमिदमद्भुतमद्रिबलं न्विति
त्वदवलोकिभिराकथि गोपकै: ॥६॥
atimahAn girireSha tu vAmake
karasaroruhi taM dharate chiram 
kimidamadbhutamadribalaM nviti
tvadavalokibhirAkathi gopakaiH 6

अतिमहान् गिरिरेष तु वामके
"This is such a great mountain, but with your left
करसरोरुहि तं धरते चिरम् ।
lotus-like hand, holding it up for so long,
किमिदमद्भुतमद्रिबलं न्विति
What is this wonderful strength of that of a mountain!" thus
त्वदवलोकिभिराकथि गोपकै: ॥६॥
looking at you, the Gopas wondered!

अहह धार्ष्ट्यममुष्य वटोर्गिरिं
व्यथितबाहुरसाववरोपयेत् ।
इति हरिस्त्वयि बद्धविगर्हणो
दिवससप्तकमुग्रमवर्षयत् ॥७॥
ahaha dhArShTyamamuShya vaTorgiriM
vyathitabAhurasAvavaropayet 
iti haristvayi baddhavigarhaNo
divasasaptakamugramavarShayat 7

अहह धार्ष्ट्यममुष्य वटोर्गिरिं
"O How dare this small boy! Such a big mountain,
व्यथितबाहुरसाववरोपयेत् ।
how long can he hold this up with his aching shoulders!"
इति हरिस्त्वयि बद्धविगर्हणो
thus Indra, bound in contempt towards you,
दिवससप्तकमुग्रमवर्षयत् ॥७॥
made it pour down heavily for seven days!

अचलति त्वयि देव पदात् पदं
गलितसर्वजले च घनोत्करे ।
अपहृते मरुता मरुतां पति:
त्वदभिशङ्कितधी: समुपाद्रवत् ॥८॥
achalati tvayi deva padAt padaM
galitasarvajale cha ghanotkare 
apahRte marutA marutAM patiH
tvadabhishankitadhIH samupAdravat 8

अचलति त्वयि देव पदात् पदं
O Lord! As you did not even shuffle from one foot to the other,
गलितसर्वजले च घनोत्करे ।
as the waters of all the thick clouds were spent,
अपहृते मरुता मरुतां पति:
as they dissipated in the wind, Indra then,
त्वदभिशङ्कितधी: समुपाद्रवत् ॥८॥
with his mind filled with doubt of what you might do, fled from there!

शममुपेयुषि वर्षभरे तदा
पशुपधेनुकुले च विनिर्गते ।
भुवि विभो समुपाहितभूधर:
प्रमुदितै: पशुपै: परिरेभिषे ॥९॥
shamamupeyuShi varShabhare tadA
pashupadhenukule cha vinirgate 
bhuvi vibho samupAhitabhUdharaH
pramuditaiH pashupaiH parirebhiShe 9

शममुपेयुषि वर्षभरे तदा
Then as there was some respite from the rains,
पशुपधेनुकुले च विनिर्गते ।
as the cowherds and cows stepped out from under the mountain,
भुवि विभो समुपाहितभूधर:
O Vibhu, placing the mountain back on earth,
प्रमुदितै: पशुपै: परिरेभिषे ॥९॥
you were taken in embrace by those delighted cowherds!

धरणिमेव पुरा धृतवानसि
क्षितिधरोद्धरणे तव क: श्रम: ।
इति नुतस्त्रिदशै: कमलापते
गुरुपुरालय पालय मां गदात् ॥१०॥
dharaNimeva purA dhRtavAnasi
kShitidharoddharaNe tava kaH shramaH 
iti nutastridashaiH kamalApate
gurupurAlaya pAlaya mAM gadAt 10

धरणिमेव पुरा धृतवानसि
"The entire earth you had held up, once before!
क्षितिधरोद्धरणे तव क: श्रम: ।
Lifting up a single mountain, what effort is that for you!"
इति नुतस्त्रिदशै: कमलापते
thus you were worshipped by the Devas, O Consort of Goddess Lakshmi!
गुरुपुरालय पालय मां गदात् ॥१०॥
O One Who Resides in the City of Wind! Protect me from disease!