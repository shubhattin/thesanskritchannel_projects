॥ ॐ श्री परमात्मने नमः ॥
AUm shrI paramAtmane namaH

I bow down to the Supreme Consciousness

॥ अथ श्रीमद्भगवद्गीता ॥
atha shrImadbhagavadgItA

And Now, We start the Holy Bhagavadgita

अथाष्टादशोऽध्यायः ।   मोक्षसंन्यासयोगः
athAShTAdashoadhyAyaH    mokShasannyAsayogaH

Thus starts the eighteenth chapter of Bhagavad Gita, called mokShasannyAsa yogaH.

अर्जुन उवाच ।
arjuna uvAcha

After having heard of various kinds of techniques to attain to the state of yoga, Arjuna asked Lord Krishna the following questions.

संन्यासस्य महाबाहो तत्त्वमिच्छामि वेदितुम् ।
त्यागस्य च हृषीकेश पृथक्केशिनिषूदन ॥ १८-१॥
sannyAsasya mahAbAho tattvamichChAmi veditum 
tyAgasya cha hRShIkesha pRthakkeshiniShUdana  18.1

O mighty-armed Krishna, I wish to understand the true nature of sannyAsa.
O hRshIkesha, I also wish to understand what is tyAga.
O slayer of the demon, keshi, How are these two different?

श्रीभगवानुवाच ।
shrIbhagavAnuvAcha 

Lord Krishna then replied

काम्यानां कर्मणां न्यासं संन्यासं कवयो विदुः ।
सर्वकर्मफलत्यागं प्राहुस्त्यागं विचक्षणाः ॥ १८-२॥
kAmyAnAn karmaNAn nyAsaM sannyAsaM kavayo viduH 
sarvakarmaphalatyAgaM prAhustyAgaM vichakShaNAH  18.2

Giving up of activity that one is desirous of, is understood as sannyAsa by the wise.
Giving up the results of all activity performed, is called as tyAga by those who are perceptive.

त्याज्यं दोषवदित्येके कर्म प्राहुर्मनीषिणः ।
यज्ञदानतपःकर्म न त्याज्यमिति चापरे ॥ १८-३॥
tyAjyan doShavadityeke karma prAhurmanIShiNaH 
yajnadAnatapaHkarma na tyAjyamiti chApare  18.3

Some learned people say that all kinds of actions should be given up as evil, 
while others maintain that acts of yajna, dAna, and tapas should never be given up.

निश्चयं श‍ृणु मे तत्र त्यागे भरतसत्तम ।
त्यागो हि पुरुषव्याघ्र त्रिविधः सम्प्रकीर्तितः ॥ १८-४॥
nishchayaM shRNu me tatra tyAge bharatasattama 
tyAgo hi puruShavyAghra trividhaH samprakIrtitaH  18.4

Now hear my conclusion on the subject of tyAga, O best of the bharatas!
O ferocious among men, tyAga is known to be of three kinds.

यज्ञदानतपःकर्म न त्याज्यं कार्यमेव तत् ।
यज्ञो दानं तपश्चैव पावनानि मनीषिणाम् ॥ १८-५॥
yajnadAnatapaHkarma na tyAjyan kAryameva tat 
yajno dAnaM tapashchaiva pAvanAni manIShiNAm  18.5

Actions of yajna, dAna, and tapas should never be abandoned; they must certainly be performed. 
Indeed, acts of yajna, charity, and penance are purifying even for those who are wise.

एतान्यपि तु कर्माणि सङ्गं त्यक्त्वा फलानि च ।
कर्तव्यानीति मे पार्थ निश्चितं मतमुत्तमम् ॥ १८-६॥
etAnyapi tu karmANi sangan tyaktvA phalAni cha 
kartavyAnIti me pArtha nishchitaM matamuttamam  18.6

These activities must be performed without attachment and expectation for results. 
O pArtha, this is my definite and highest opinion.

नियतस्य तु संन्यासः कर्मणो नोपपद्यते ।
मोहात्तस्य परित्यागस्तामसः परिकीर्तितः ॥ १८-७॥
niyatasya tu sannyAsaH karmaNo nopapadyate 
mohAttasya parityAgastAmasaH parikIrtitaH  18.7

One's prescribed duties should never be renounced. 
Such deluded renunciation is said to be in the mode of tamas.

दुःखमित्येव यत्कर्म कायक्लेशभयात्त्यजेत् ।
स कृत्वा राजसं त्यागं नैव त्यागफलं लभेत् ॥ १८-८॥
duHkhamityeva yatkarma kAyakleshabhayAttyajet 
sa kRtvA rAjasaM tyAgaM naiva tyAgaphalaM labhet  18.8

To give up prescribed duties because they are troublesome or cause bodily discomfort, is renunciation in the mode of rajas. 
Such renunciation never leads to any benefit.

कार्यमित्येव यत्कर्म नियतं क्रियतेऽर्जुन ।
सङ्गं त्यक्त्वा फलं चैव स त्यागः सात्त्विको मतः ॥ १८-९॥
kAryamityeva yatkarma niyataM kriyatearjuna 
sangan tyaktvA phalan chaiva sa tyAgaH sAttviko mataH  18.9

When actions that need to be performed, are performed regularly, O Arjuna,
by renouncing one's entanglements to the result and the result itself,
such renunciation is considered to be in the mode of sattva.

न द्वेष्ट्यकुशलं कर्म कुशले नानुषज्जते ।
त्यागी सत्त्वसमाविष्टो मेधावी छिन्नसंशयः ॥ १८-१०॥
na dveShTyakushalaM karma kushale nAnuShajjate 
tyAgI sattvasamAviShTo medhAvI ChinnasanshayaH  18.10

The one who neither hates unpleasant activity, nor loves pleasant activity, such an enlightened person is a true renunciant, who is filled with sattva, whose dilemmas are broken.

न हि देहभृता शक्यं त्यक्तुं कर्माण्यशेषतः ।
यस्तु कर्मफलत्यागी स त्यागीत्यभिधीयते ॥ १८-११॥
na hi dehabhRtA shakyan tyaktuM karmANyasheShataH 
yastu karmaphalatyAgI sa tyAgItyabhidhIyate  18.11

It is not possible for an embodied being to renounce activity entirely. The one who renounces the results of one's activity, is said to be a true renunciant. 

अनिष्टमिष्टं मिश्रं च त्रिविधं कर्मणः फलम् ।
भवत्यत्यागिनां प्रेत्य न तु संन्यासिनां क्वचित् ॥ १८-१२॥
aniShTamiShTaM mishran cha trividhaM karmaNaH phalam 
bhavatyatyAginAM pretya na tu sannyAsinAn kvachit  18.12

The result of activity is of three kinds, pleasant, unpleasant and mixed.
This is applicable even after leaving the body, but only to those who are non-renunciants. There are no such distinctions for renunciants.

पञ्चैतानि महाबाहो कारणानि निबोध मे ।
साङ्ख्ये कृतान्ते प्रोक्तानि सिद्धये सर्वकर्मणाम् ॥ १८-१३॥
panchaitAni mahAbAho kAraNAni nibodha me 
sAnkhye kRtAnte proktAni siddhaye sarvakarmaNAm  18.13

O mighty armed Arjuna, learn about these five factors that are a cause for all activity. These are identified after considering everything, as the factors that are responsible for the accomplishment of all activity.

अधिष्ठानं तथा कर्ता करणं च पृथग्विधम् ।
विविधाश्च पृथक्चेष्टा दैवं चैवात्र पञ्चमम् ॥ १८-१४॥
adhiShThAnaM tathA kartA karaNan cha pRthagvidham 
vividhAshcha pRthakcheShTA daivan chaivAtra panchamam  18.14

The physical body, the doer, the various senses, the many kinds of efforts, and divine grace—these are the five factors of all activity.

शरीरवाङ्मनोभिर्यत्कर्म प्रारभते नरः ।
न्याय्यं वा विपरीतं वा पञ्चैते तस्य हेतवः ॥ १८-१५॥
sharIravAnmanobhiryatkarma prArabhate naraH 
nyAyyan vA viparItaM vA panchaite tasya hetavaH  18.15

These five are the contributory factors for whatever action is performed, whether proper or improper, with body, speech, or mind. 

तत्रैवं सति कर्तारमात्मानं केवलं तु यः ।
पश्यत्यकृतबुद्धित्वान्न स पश्यति दुर्मतिः ॥ १८-१६॥
tatraivaM sati kartAramAtmAnaM kevalaM tu yaH 
pashyatyakRtabuddhitvAnna sa pashyati durmatiH  18.16

And among these, the one who only considers oneself as the sole cause of activity, such a person with a deluded mind, doesn't perceive things the way they are.

यस्य नाहङ्कृतो भावो बुद्धिर्यस्य न लिप्यते ।
हत्वाऽपि स इमाँल्लोकान्न हन्ति न निबध्यते ॥ १८-१७॥
yasya nAhankRto bhAvo buddhiryasya na lipyate 
hatvAapi sa imANllokAnna hanti na nibadhyate  18.17

The one who is free from ego, and whose mind doesn't get entangled, such a person, even after causing a disturbance in the world, is not bound by that disturbance. 

ज्ञानं ज्ञेयं परिज्ञाता त्रिविधा कर्मचोदना ।
करणं कर्म कर्तेति त्रिविधः कर्मसङ्ग्रहः ॥ १८-१८॥
jnAnaM jneyaM parijnAtA trividhA karmachodanA 
karaNaM karma karteti trividhaH karmasangrahaH  18.18

Knowledge, the object of knowledge, and the knower—these are the three factors that induce action. 
The instrument of action, the act itself, and the doer—these are the three constituents of action.

ज्ञानं कर्म च कर्ता च त्रिधैव गुणभेदतः ।
प्रोच्यते गुणसङ्ख्याने यथावच्छृणु तान्यपि ॥ १८-१९॥
jnAnaM karma cha kartA cha tridhaiva guNabhedataH 
prochyate guNasankhyAne yathAvachChRNu tAnyapi  18.19

Knowledge, action, and the doer are declared to be of three kinds by taking into consideration the modes of materialistic nature. Hear now, as to how they are classified exactly.

सर्वभूतेषु येनैकं भावमव्ययमीक्षते ।
अविभक्तं विभक्तेषु तज्ज्ञानं विद्धि सात्त्विकम् ॥ १८-२०॥
sarvabhUteShu yenaikaM bhAvamavyayamIkShate 
avibhaktan vibhakteShu tajjnAnaM viddhi sAttvikam  18.20

Understand that knowledge to be in the mode of sattva, by which a person sees one undivided, imperishable self within all diverse living beings.

पृथक्त्वेन तु यज्ज्ञानं नानाभावान्पृथग्विधान् ।
वेत्ति सर्वेषु भूतेषु तज्ज्ञानं विद्धि राजसम् ॥ १८-२१॥
pRthaktvena tu yajjnAnaM nAnAbhAvAnpRthagvidhAn 
vetti sarveShu bhUteShu tajjnAnaM viddhi rAjasam  18.21

Know that knowledge to be in the mode of rajas, by which one sees the manifold living entities in diverse bodies as individual and unconnected.

यत्तु कृत्स्नवदेकस्मिन्कार्ये सक्तमहैतुकम् ।
अतत्त्वार्थवदल्पं च तत्तामसमुदाहृतम् ॥ १८-२२॥
yattu kRtsnavadekasminkArye saktamahaitukam 
atattvArthavadalpan cha tattAmasamudAhRtam  18.22

That knowledge is said to be in the mode of tamas, which is only interested in the performance of activity, without any heed to the cause, and does not consider the possibility of an all encompassing truth.

नियतं सङ्गरहितमरागद्वेषतः कृतम् ।
अफलप्रेप्सुना कर्म यत्तत्सात्त्विकमुच्यते ॥ १८-२३॥
niyataM sangarahitamarAgadveShataH kRtam 
aphalaprepsunA karma yattatsAttvikamuchyate  18.23

Action that is measured and approproate, which is free from liking and aversion, and which is done without desire for rewards, is said to be in the mode of sattva.

यत्तु कामेप्सुना कर्म साहङ्कारेण वा पुनः ।
क्रियते बहुलायासं तद्राजसमुदाहृतम् ॥ १८-२४॥
yattu kAmepsunA karma sAhankAreNa vA punaH 
kriyate bahulAyAsaM tadrAjasamudAhRtam  18.24

Action that is prompted by selfish desire, enacted with pride, and full of stress, is said to be in the mode of rajas.

अनुबन्धं क्षयं हिंसामनपेक्ष्य च पौरुषम् ।
मोहादारभ्यते कर्म यत्तत्तामसमुच्यते ॥ १८-२५॥
anubandhan kShayaM hinsAmanapekShya cha pauruSham 
mohAdArabhyate karma yattattAmasamuchyate  18.25

That activity which is taken up due to delusion, which causes entanglement, violence, and self-decay, without any consideration to one's own well-being, is said to be in the mode of tamas.

मुक्तसङ्गोऽनहंवादी धृत्युत्साहसमन्वितः ।
सिद्ध्यसिद्ध्योर्निर्विकारः कर्ता सात्त्विक उच्यते ॥ १८-२६॥
muktasangoanahanvAdI dhRtyutsAhasamanvitaH 
sidhdhyasidhdhyornirvikAraH kartA sAttvika uchyate  18.26

The performer of activity, is said to be in the mode of sattva, when one is free from egotism and entanglement, endowed with enthusiasm and determination, and is equanimous in success and failure.

रागी कर्मफलप्रेप्सुर्लुब्धो हिंसात्मकोऽशुचिः ।
हर्षशोकान्वितः कर्ता राजसः परिकीर्तितः ॥ १८-२७॥
rAgI karmaphalaprepsurlubdho hinsAtmakoashuchiH 
harShashokAnvitaH kartA rAjasaH parikIrtitaH  18.27

The performer of activity, who is filled with passion and a strong desire for results, who is miserly, violent-natured, impure, and easily swayed by joy and sorrow, is said to be in the mode of rajas.

अयुक्तः प्राकृतः स्तब्धः शठो नैष्कृतिकोऽलसः ।
विषादी दीर्घसूत्री च कर्ता तामस उच्यते ॥ १८-२८॥
ayuktaH prAkRtaH stabdhaH shaTho naiShkRtikoalasaH 
viShAdI dIrghasUtrI cha kartA tAmasa uchyate  18.28

The performer of activity, who is undisciplined, vulgar, stubborn, deceitful, lazy, sorrowful, and procrastinating, is said to be in the mode of tamas.

बुद्धेर्भेदं धृतेश्चैव गुणतस्त्रिविधं श‍ृणु ।
प्रोच्यमानमशेषेण पृथक्त्वेन धनञ्जय ॥ १८-२९॥
buddherbhedaM dhRteshchaiva guNatastrividhaM shRNu 
prochyamAnamasheSheNa pRthaktvena dhananjaya  18.29

O Arjuna, hear now of the three distinctions of intellect and determination.
O Dhananjaya, I shall now speak to you of how they are classified based on the three modes of materialistic nature.

प्रवृत्तिं च निवृत्तिं च कार्याकार्ये भयाभये ।
बन्धं मोक्षं च या वेत्ति बुद्धिः सा पार्थ सात्त्विकी ॥ १८-३०॥
pravRttin cha nivRttin cha kAryAkArye bhayAbhaye 
bandhaM mokShan cha yA vetti buddhiH sA pArtha sAttvikI  18.30

O Partha, the intellect, which understands what is proper action and what is improper action, what is duty and what is non-duty, what is to be feared and what is not to be feared, what is binding and what is liberating, is said to be in the mode of sattva.

यया धर्ममधर्मं च कार्यं चाकार्यमेव च ।
अयथावत्प्रजानाति बुद्धिः सा पार्थ राजसी ॥ १८-३१॥
yayA dharmamadharman cha kAryan chAkAryameva cha 
ayathAvatprajAnAti buddhiH sA pArtha rAjasI  18.31

That intellect which gets confused between that which is righteous and that which isn't and cannot distinguish between right and wrong conduct, is said to be in the mode of rajas.

अधर्मं धर्ममिति या मन्यते तमसावृता ।
सर्वार्थान्विपरीतांश्च बुद्धिः सा पार्थ तामसी ॥ १८-३२॥
adharman dharmamiti yA manyate tamasAvRtA 
sarvArthAnviparItAnshcha buddhiH sA pArtha tAmasI  18.32

That intellect which is shrouded in darkness, and is convinced that what is improper, is proper, perceiving untruth to be the truth, is of the nature of tamas.

धृत्या यया धारयते मनःप्राणेन्द्रियक्रियाः ।
योगेनाव्यभिचारिण्या धृतिः सा पार्थ सात्त्विकी ॥ १८-३३॥
dhRtyA yayA dhArayate manaHprANendriyakriyAH 
yogenAvyabhichAriNyA dhRtiH sA pArtha sAttvikI  18.33

The steadfast focus, that is developed through Yoga, and which sustains the activities of the mind, the life-airs, and the senses, is said to be in the mode of sattva.

यया तु धर्मकामार्थान्धृत्या धारयतेऽर्जुन ।
प्रसङ्गेन फलाकाङ्क्षी धृतिः सा पार्थ राजसी ॥ १८-३४॥
yayA tu dharmakAmArthAndhRtyA dhArayatearjuna 
prasangena phalAkAnkShI dhRtiH sA pArtha rAjasI  18.34

The steadfast focus by which one holds to duty, pleasures, and wealth, out of attachment and desire for rewards, is said to be in the mode of rajas.

यया स्वप्नं भयं शोकं विषादं मदमेव च ।
न विमुञ्चति दुर्मेधा धृतिः सा पार्थ तामसी ॥ १८-३५॥
yayA svapnaM bhayaM shokaM viShAdaM madameva cha 
na vimunchati durmedhA dhRtiH sA pArtha tAmasI  18.35

That steadfast focus of an unintelligent mind, in which one holds on to dreaming, fearing, grieving, hopelessness, and conceit is said to be in the mode of tamas.

सुखं त्विदानीं त्रिविधं श‍ृणु मे भरतर्षभ ।
अभ्यासाद्रमते यत्र दुःखान्तं च निगच्छति ॥ १८-३६॥
sukhaM tvidAnIn trividhaM shRNu me bharatarShabha 
abhyAsAdramate yatra duHkhAntan cha nigachChati  18.36

And now hear from me, O Arjuna, of the three kinds of happiness in which the embodied soul rejoices, and can even reach the end of all suffering.

यत्तदग्रे विषमिव परिणामेऽमृतोपमम् ।
तत्सुखं सात्त्विकं प्रोक्तमात्मबुद्धिप्रसादजम् ॥ १८-३७॥
yattadagre viShamiva pariNAmeamRtopamam 
tatsukhaM sAttvikaM proktamAtmabuddhiprasAdajam  18.37

That which seems like poison at first, but in time, tranforms to somehting better than nectar itself, is said to be the happiness in the mode of sattva. It is generated by the intellect that is situated in the true knowledge of the self.

विषयेन्द्रियसंयोगाद्यत्तदग्रेऽमृतोपमम् ।
परिणामे विषमिव तत्सुखं राजसं स्मृतम् ॥ १८-३८॥
viShayendriyasanyogAdyattadagreamRtopamam 
pariNAme viShamiva tatsukhaM rAjasaM smRtam  18.38

That happiness which seems to be greater than nectar due to the indulgence of the sense organs in the objects of the senses, but in-time turns out to be poison, is said to be in the mode of rajas.

यदग्रे चानुबन्धे च सुखं मोहनमात्मनः ।
निद्रालस्यप्रमादोत्थं तत्तामसमुदाहृतम् ॥ १८-३९॥
yadagre chAnubandhe cha sukhaM mohanamAtmanaH 
nidrAlasyapramAdotthan tattAmasamudAhRtam  18.39

That happiness which covers the nature of the self from beginning to end, and which is derived from sleep, laziness, and negligence, is said to be in the mode of tamas.

न तदस्ति पृथिव्यां वा दिवि देवेषु वा पुनः ।
सत्त्वं प्रकृतिजैर्मुक्तं यदेभिः स्यात्त्रिभिर्गुणैः ॥ १८-४०॥
na tadasti pRthivyAn vA divi deveShu vA punaH 
sattvaM prakRtijairmuktan yadebhiH syAttribhirguNaiH  18.40

No living being on earth or the higher celestial abodes in this material realm is free from the influence of these three modes of nature.

ब्राह्मणक्षत्रियविशां शूद्राणां च परन्तप ।
कर्माणि प्रविभक्तानि स्वभावप्रभवैर्गुणैः ॥ १८-४१॥
brAhmaNakShatriyavishAn shUdrANAn cha parantapa 
karmANi pravibhaktAni svabhAvaprabhavairguNaiH  18.41

The activities of the Brahmanas, Kshatriyas, Vaishyas, and the Shudras—are distributed according to their qualities born out of the nature of their selves.

शमो दमस्तपः शौचं क्षान्तिरार्जवमेव च ।
ज्ञानं विज्ञानमास्तिक्यं ब्रह्मकर्म स्वभावजम् ॥ १८-४२॥
shamo damastapaH shauchaM kShAntirArjavameva cha 
jnAnaM vijnAnamAstikyaM brahmakarma svabhAvajam  18.42

Tranquility, self-restraint, austerity, purity, patience, integrity, knowledge, wisdom, and pursuit of the beyond are the natural qualities of work for a Brahmana.

शौर्यं तेजो धृतिर्दाक्ष्यं युद्धे चाप्यपलायनम् ।
दानमीश्वरभावश्च क्षात्रं कर्म स्वभावजम् ॥ १८-४३॥
shauryan tejo dhRtirdAkShyan yuddhe chApyapalAyanam 
dAnamIshvarabhAvashcha kShAtraM karma svabhAvajam  18.43

Valour, strength, fortitude, skill in weaponry, resolve, never retreating from battle, large-heartedness in charity, and leadership abilities, these are the natural qualities of work for the Kshatriyas.

कृषिगौरक्ष्यवाणिज्यं वैश्यकर्म स्वभावजम् ।
परिचर्यात्मकं कर्म शूद्रस्यापि स्वभावजम् ॥ १८-४४॥
kRShigaurakShyavANijyan vaishyakarma svabhAvajam 
paricharyAtmakaM karma shUdrasyApi svabhAvajam  18.44

Agriculture, dairy farming, and commerce are the natural qualities of work for Vaishyas, while serving others through work for a pay in return is the natural quality of work for the Shudras.

स्वे स्वे कर्मण्यभिरतः संसिद्धिं लभते नरः ।
स्वकर्मनिरतः सिद्धिं यथा विन्दति तच्छृणु ॥ १८-४५॥
sve sve karmaNyabhirataH sansiddhin labhate naraH 
svakarmanirataH siddhin yathA vindati tachChRNu  18.45

By fulfilling their duties, born of their innate qualities, human beings can attain perfection. Now hear from me,as to how one can become perfect by discharging one’s prescribed duties.

यतः प्रवृत्तिर्भूतानां येन सर्वमिदं ततम् ।
स्वकर्मणा तमभ्यर्च्य सिद्धिं विन्दति मानवः ॥ १८-४६॥
yataH pravRttirbhUtAnAn yena sarvamidaM tatam 
svakarmaNA tamabhyarchya siddhin vindati mAnavaH  18.46

By worshipping that from which the natures of all creatures is born, and that which pervades all of creation, a human being gains attainment.

श्रेयान्स्वधर्मो विगुणः परधर्मात्स्वनुष्ठितात् ।
स्वभावनियतं कर्म कुर्वन्नाप्नोति किल्बिषम् ॥ १८-४७॥
shreyAnsvadharmo viguNaH paradharmAtsvanuShThitAt 
svabhAvaniyataM karma kurvannApnoti kilbiSham  18.47

Even if one has lower tendencies, following one's own dharma, leads to a greater well-being than following a dharma that does not belong to oneself.
One does not falter, by performing activity that is natural to one's own self.

सहजं कर्म कौन्तेय सदोषमपि न त्यजेत् ।
सर्वारम्भा हि दोषेण धूमेनाग्निरिवावृताः ॥ १८-४८॥
sahajaM karma kaunteya sadoShamapi na tyajet 
sarvArambhA hi doSheNa dhUmenAgnirivAvRtAH  18.48

O Son of Kunti, even if it is faulty, activity born out of one's true nature must never be forfeited.
Indeed, all activty is covered with some faults, as fire is covered by smoke.

असक्तबुद्धिः सर्वत्र जितात्मा विगतस्पृहः ।
नैष्कर्म्यसिद्धिं परमां संन्यासेनाधिगच्छति ॥ १८-४९॥
asaktabuddhiH sarvatra jitAtmA vigataspRhaH 
naiShkarmyasiddhiM paramAn sannyAsenAdhigachChati  18.49

The one who is dis-entangled from everything, with complete control over the self and the senses, shall attain to that ultimate state of renunciation, where one need not perform any further action to attain.

सिद्धिं प्राप्तो यथा ब्रह्म तथाप्नोति निबोध मे ।
समासेनैव कौन्तेय निष्ठा ज्ञानस्य या परा ॥ १८-५०॥
siddhiM prApto yathA brahma tathApnoti nibodha me 
samAsenaiva kaunteya niShThA jnAnasya yA parA  18.50

O Son of Kunti, hear from me, as to how someone attains to the state of all pervading Brahma.
I shall speak to you completely of this ultimate process of attaining to knowledge.

बुद्ध्या विशुद्धया युक्तो धृत्यात्मानं नियम्य च ।
शब्दादीन्विषयांस्त्यक्त्वा रागद्वेषौ व्युदस्य च ॥ १८-५१॥
budhdhyA vishuddhayA yukto dhRtyAtmAnaM niyamya cha 
shabdAdInviShayAnstyaktvA rAgadveShau vyudasya cha  18.51

By being united with a clear mind, and by restraining oneself, with a steadfast focus,
by getting rid of the indulgence in objects of the senses, and by setting aside liking and aversion.

विविक्तसेवी लघ्वाशी यतवाक्कायमानसः ।
ध्यानयोगपरो नित्यं वैराग्यं समुपाश्रितः ॥ १८-५२॥
viviktasevI laghvAshI yatavAkkAyamAnasaH 
dhyAnayogaparo nityan vairAgyan samupAshritaH  18.52

A person who relishes solitude, consumes in moderation, constanly in control of one's speech, body and mind;
One who is constanly engaged in the yoga of meditation, and consciously practices dispassion, 

अहङ्कारं बलं दर्पं कामं क्रोधं परिग्रहम् ।
विमुच्य निर्ममः शान्तो ब्रह्मभूयाय कल्पते ॥ १८-५३॥
ahankAraM balaM darpan kAmaM krodhaM parigraham 
vimuchya nirmamaH shAnto brahmabhUyAya kalpate  18.53

By being free from egotism, violence, arrogance, desire, possessiveness of property, and selfishness, a person, situated in tranquility, becomes fit to be united with the all pervading nature of the universe, called Brahman.

ब्रह्मभूतः प्रसन्नात्मा न शोचति न काङ्क्षति ।
समः सर्वेषु भूतेषु मद्भक्तिं लभते पराम् ॥ १८-५४॥
brahmabhUtaH prasannAtmA na shochati na kAnkShati 
samaH sarveShu bhUteShu madbhaktin labhate parAm  18.54

The one who is situated in the transcendental Brahman becomes mentally serene.
Such a person neither grieves, nor desires. 
By being equanimous towards all living beings, such a yogi attains supreme devotion unto Me.

भक्त्या मामभिजानाति यावान्यश्चास्मि तत्त्वतः ।
ततो मां तत्त्वतो ज्ञात्वा विशते तदनन्तरम् ॥ १८-५५॥
bhaktyA mAmabhijAnAti yAvAnyashchAsmi tattvataH 
tato mAM tattvato jnAtvA vishate tadanantaram  18.55

Such a person realizes the true extent of Me, with the help of Devotion.
Then, having known Me completely, becomes one with Me.

सर्वकर्माण्यपि सदा कुर्वाणो मद्व्यपाश्रयः ।
मत्प्रसादादवाप्नोति शाश्वतं पदमव्ययम् ॥ १८-५६॥
sarvakarmANyapi sadA kurvANo madhvyapAshrayaH 
matprasAdAdavApnoti shAshvataM padamavyayam  18.56

Even while performing all kinds of activities, such a person takes constant refuge in Me.
By My grace, one attains to the eternal and imperishable abode of the self.

चेतसा सर्वकर्माणि मयि संन्यस्य मत्परः ।
बुद्धियोगमुपाश्रित्य मच्चित्तः सततं भव ॥ १८-५७॥
chetasA sarvakarmANi mayi sannyasya matparaH 
buddhiyogamupAshritya machchittaH satataM bhava  18.57

O Arjuna, dedicate your every activity to me, making Me your supreme goal. 
Resort to the Yoga of the intellect, and keep your consciousness absorbed in me always.

मच्चित्तः सर्वदुर्गाणि मत्प्रसादात्तरिष्यसि ।
अथ चेत्त्वमहङ्कारान्न श्रोष्यसि विनङ्क्ष्यसि ॥ १८-५८॥
machchittaH sarvadurgANi matprasAdAttariShyasi 
atha chettvamahankArAnna shroShyasi vinankShyasi  18.58

Once you are absorbed in the true sense of Me, you shall overcome all obstacles through my grace.
But if you act with a false sense of identity, you shall not attain to well-being and shall perish.

यदहङ्कारमाश्रित्य न योत्स्य इति मन्यसे ।
मिथ्यैष व्यवसायस्ते प्रकृतिस्त्वां नियोक्ष्यति ॥ १८-५९॥
yadahankAramAshritya na yotsya iti manyase 
mithyaiSha vyavasAyaste prakRtistvAn niyokShyati  18.59

If, due to false sense of identity, you think of abandoning this war, it will only be an illusion. Your intrinsic nature will put you back in this path inevitably.

स्वभावजेन कौन्तेय निबद्धः स्वेन कर्मणा ।
कर्तुं नेच्छसि यन्मोहात्करिष्यस्यवशोऽपि तत् ॥ १८-६०॥
svabhAvajena kaunteya nibaddhaH svena karmaNA 
kartuM nechChasi yanmohAtkariShyasyavashoapi tat  18.60

O Son of Kunti, you are anyways bound by activity that is born out of your intrinsic nature. Even if you do not wish to fight at the moment due to the current dilemma, you will eventually end up being driven towards it.

ईश्वरः सर्वभूतानां हृद्देशेऽर्जुन तिष्ठति ।
भ्रामयन्सर्वभूतानि यन्त्रारूढानि मायया ॥ १८-६१॥
IshvaraH sarvabhUtAnAn hRddeshearjuna tiShThati 
bhrAmayansarvabhUtAni yantrArUDhAni mAyayA  18.61

O Arjuna, the lord that rules over the self, is situated at the location of the heart.
That lord directs all the activity of an embodied being, like a machine, through the energy of mAya.

तमेव शरणं गच्छ सर्वभावेन भारत ।
तत्प्रसादात्परां शान्तिं स्थानं प्राप्स्यसि शाश्वतम् ॥ १८-६२॥
tameva sharaNaM gachCha sarvabhAvena bhArata 
tatprasAdAtparAM shAntiM sthAnaM prApsyasi shAshvatam  18.62

Take refuge in that lord by all means O bhArata!
Through the grace of that lord, you shall attain to perfect and eternal inner peace.

इति ते ज्ञानमाख्यातं गुह्याद्गुह्यतरं मया ।
विमृश्यैतदशेषेण यथेच्छसि तथा कुरु ॥ १८-६३॥
iti te jnAnamAkhyAtaM guhyAdhguhyataraM mayA 
vimRshyaitadasheSheNa yathechChasi tathA kuru  18.63

Thus, I have explained to you this knowledge, which is more secretive than all secrets. 
Ponder over it completely, and then perform activity as you please.

सर्वगुह्यतमं भूयः श‍ृणु मे परमं वचः ।
इष्टोऽसि मे दृढमिति ततो वक्ष्यामि ते हितम् ॥ १८-६४॥
sarvaguhyatamaM bhUyaH shRNu me paramaM vachaH 
iShToasi me dRDhamiti tato vakShyAmi te hitam  18.64

Hear again of the essence of all my speech, which is the most confidential of all knowledge. 
I reveal this for your benefit because you are very dear to me.

मन्मना भव मद्भक्तो मद्याजी मां नमस्कुरु ।
मामेवैष्यसि सत्यं ते प्रतिजाने प्रियोऽसि मे ॥ १८-६५॥
manmanA bhava madbhakto madyAjI mAn namaskuru 
mAmevaiShyasi satyan te pratijAne priyoasi me  18.65

Always think of Me, be devoted to Me, and worship Me.
In doing so, you will certainly attain to Me. 
This is my confirmation to you, for you are very dear to me.

सर्वधर्मान्परित्यज्य मामेकं शरणं व्रज ।
अहं त्वा सर्वपापेभ्यो मोक्षयिष्यामि मा शुचः ॥ १८-६६॥
sarvadharmAnparityajya mAmekaM sharaNaM vraja 
ahaM tvA sarvapApebhyo mokShayiShyAmi mA shuchaH  18.66

Abandon all dharmas and take refuge in Me. 
I shall liberate you from all sinful reactions; do not fear.

इदं ते नातपस्काय नाभक्ताय कदाचन ।
न चाशुश्रूषवे वाच्यं न च मां योऽभ्यसूयति ॥ १८-६७॥
idaM te nAtapaskAya nAbhaktAya kadAchana 
na chAshushrUShave vAchyan na cha mAn yoabhyasUyati  18.67

This instruction should never be explained to those who are not austere or to those who are not devoted. 
It should also not be spoken to, to those who are unwilling, and especially not to those who have ill-intentions.

य इदं परमं गुह्यं मद्भक्तेष्वभिधास्यति ।
भक्तिं मयि परां कृत्वा मामेवैष्यत्यसंशयः ॥ १८-६८॥
ya idaM paramaM guhyaM madbhakteShvabhidhAsyati 
bhaktiM mayi parAM kRtvA mAmevaiShyatyasanshayaH  18.68

Those, who grant this greatest knowledge among my devotees, perform the greatest act of devotion. 
They shall attain to me without a doubt.

न च तस्मान्मनुष्येषु कश्चिन्मे प्रियकृत्तमः ।
भविता न च मे तस्मादन्यः प्रियतरो भुवि ॥ १८-६९॥
na cha tasmAnmanuShyeShu kashchinme priyakRttamaH 
bhavitA na cha me tasmAdanyaH priyataro bhuvi  18.69

No human being does more loving service to me than they; 
nor shall there ever be anyone on this earth more dear to me.

अध्येष्यते च य इमं धर्म्यं संवादमावयोः ।
ज्ञानयज्ञेन तेनाहमिष्टः स्यामिति मे मतिः ॥ १८-७०॥
adhyeShyate cha ya imaM dharmyan sanvAdamAvayoH 
jnAnayajnena tenAhamiShTaH syAmiti me matiH  18.70

And I think that those who study this auspicious dialogue of ours, will grow dear towards me through the yajna of knowledge.

श्रद्धावाननसूयश्च श‍ृणुयादपि यो नरः ।
सोऽपि मुक्तः शुभाँल्लोकान्प्राप्नुयात्पुण्यकर्मणाम् ॥ १८-७१॥
shraddhAvAnanasUyashcha shRNuyAdapi yo naraH 
soapi muktaH shubhANllokAnprApnuyAtpuNyakarmaNAm  18.71

Even a person who just listens to this knowledge with a steadfast focus and without envy, will be liberated from sins and shall attain to auspicious abodes where the pious dwell.

कच्चिदेतच्छ्रुतं पार्थ त्वयैकाग्रेण चेतसा ।
कच्चिदज्ञानसम्मोहः प्रनष्टस्ते धनञ्जय ॥ १८-७२॥
kachchidetachChrutaM pArtha tvayaikAgreNa chetasA 
kachchidajnAnasammohaH pranaShTaste dhananjaya  18.72

O Arjuna, have you heard all that I have said, with a focused mind? 
Have your ignorance and delusion been destroyed?

अर्जुन उवाच ।
arjuna uvAcha

And then, Arjuna replied

नष्टो मोहः स्मृतिर्लब्धा त्वत्प्रसादान्मयाच्युत ।
स्थितोऽस्मि गतसन्देहः करिष्ये वचनं तव ॥ १८-७३॥
naShTo mohaH smRtirlabdhA tvatprasAdAnmayAchyuta 
sthitoasmi gatasandehaH kariShye vachanaM tava  18.73

O Achyuta, my illusion has been dispelled, and I have attained knowledge. 
I am now free from doubts, and I shall act according to your instructions.

सञ्जय उवाच ।
sanjaya uvAcha

and then sanjaya said

इत्यहं वासुदेवस्य पार्थस्य च महात्मनः ।
संवादमिममश्रौषमद्भुतं रोमहर्षणम् ॥ १८-७४॥
ityahaM vAsudevasya pArthasya cha mahAtmanaH 
sanvAdamimamashrauShamadbhutaM romaharShaNam  18.74

Thus, have I heard this wonderful conversation between Vasudeva, and Partha which is causing goosebumps.

व्यासप्रसादाच्छ्रुतवानेतद्गुह्यमहं परम् ।
योगं योगेश्वरात्कृष्णात्साक्षात्कथयतः स्वयम् ॥ १८-७५॥
vyAsaprasAdAchChrutavAnetadguhyamahaM param 
yogaM yogeshvarAtkRShNAtsAkShAtkathayataH svayam  18.75

By the blessing of Sage Vyasa, I have heard this supreme and most secretive Yoga from the Lord of Yoga, Lord Krishna himself.

राजन्संस्मृत्य संस्मृत्य संवादमिममद्भुतम् ।
केशवार्जुनयोः पुण्यं हृष्यामि च मुहुर्मुहुः ॥ १८-७६॥
rAjansansmRtya sansmRtya sanvAdamimamadbhutam 
keshavArjunayoH puNyaM hRShyAmi cha muhurmuhuH  18.76

As I repeatedly recall this astonishing and wonderful dialogue between Keshava and Arjuna, O King, I rejoice again and again.

तच्च संस्मृत्य संस्मृत्य रूपमत्यद्भुतं हरेः ।
विस्मयो मे महान् राजन्हृष्यामि च पुनः पुनः ॥ १८-७७॥
tachcha sansmRtya sansmRtya rUpamatyadbhutaM hareH 
vismayo me mahAn rAjanhRShyAmi cha punaH punaH  18.77

And by repeatedly remembering that astonishing and wonderful cosmic form of Lord Krishna, I am filled with wonder, and thrilled with joy over and over again.

यत्र योगेश्वरः कृष्णो यत्र पार्थो धनुर्धरः ।
तत्र श्रीर्विजयो भूतिर्ध्रुवा नीतिर्मतिर्मम ॥ १८-७८॥
yatra yogeshvaraH kRShNo yatra pArtho dhanurdharaH 
tatra shrIrvijayo bhUtirdhruvA nItirmatirmama  18.78

Wherever there is Shree Krishna, the Lord of Yoga, and wherever there is Partha, with his bow ready, there will certainly be prosperity, victory and abundance. 
Of this, I am certain.

ॐ तत्सदिति श्रीमद्भगवद्गीतासूपनिषत्सु
ब्रह्मविद्यायां योगशास्त्रे श्रीकृष्णार्जुनसंवादे
मोक्षसंन्यासयोगो नाम अष्टादशोऽध्यायः ॥ १८॥
AUM tatsaditi shrImadbhagavadgItAsUpaniShatsu
brahmavidyAyAn yogashAstre shrIkRShNArjunasanvAde
mokShasannyAsayogo nAma aShTAdashoadhyAyaH  18

And thus ends the eighteenth chapter, by the name of mokShasannyAsa yogaH.
This is taken from Shrimad Bhagavad Gita, a conversation between Lord Krishna and Arjuna on the science of yoga, which is the knowledge of ultimate reality, called as brahma vidya.

ॐ
AUM

शान्ताकारं भुजगशयनं पद्मनाभं सुरेशम् ।
विश्वाधारं गगनसदृशं मेघवर्णं शुभाङ्गम् ।
लक्ष्मीकान्तं कमलनयनं योगिभिर्ध्यानगम्यम् ।
वन्दे विष्णुं भवभयहरं सर्वलोकैकनाथम् ॥
shAntAkAraM bhujagashayanaM padmanAbhaM suresham 
vishvAdhAraM gaganasadRshaM meghavarNaM shubhAngam 
lakShmIkAntaM kamalanayanaM yogibhirdhyAnagamyam 
vande viShNuM bhavabhayaharaM sarvalokaikanAtham 

