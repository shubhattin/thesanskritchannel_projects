[
    {
        "text": "ॐ नमो नारायणाय",
        "index": 0,
        "shloka_num": null
    },
    {
        "text": "अथ श्रीमन्नारायणीयम्",
        "index": 1,
        "shloka_num": null
    },
    {
        "text": "अष्टादशम् दशकम्",
        "index": 2,
        "shloka_num": null
    },
    {
        "text": "पृथु चरितम्",
        "index": 3,
        "shloka_num": null
    },
    {
        "text": "जातस्य ध्रुवकुल एव तुङ्गकीर्तेः\nअङ्गस्य व्यजनि सुत: स वेननामा ।\nयद्दोषव्यथितमति: स राजवर्यः\nत्वत्पादे निहितमना वनं गतोऽभूत् ॥१॥",
        "index": 4,
        "shloka_num": 1
    },
    {
        "text": "पापोऽपि क्षितितलपालनाय वेन:\nपौराद्यैरुपनिहित: कठोरवीर्य: ।\nसर्वेभ्यो निजबलमेव सम्प्रशंसन्\nभूचक्रे तव यजनान्ययं न्यरौत्सीत् ॥२॥",
        "index": 5,
        "shloka_num": 2
    },
    {
        "text": "सम्प्राप्ते हितकथनाय तापसौघे\nमत्तोऽन्यो भुवनपतिर्न कश्चनेति ।\nत्वन्निन्दावचनपरो मुनीश्वरैस्तै:\nशापाग्नौ शलभदशामनायि वेन: ॥३॥",
        "index": 6,
        "shloka_num": 3
    },
    {
        "text": "तन्नाशात् खलजनभीरुकैर्मुनीन्द्रैः\nतन्मात्रा चिरपरिरक्षिते तदङ्गे ।\nत्यक्ताघे परिमथितादथोरुदण्डाद्\nदोर्दण्डे परिमथिते त्वमाविरासी: ॥४॥",
        "index": 7,
        "shloka_num": 4
    },
    {
        "text": "विख्यात: पृथुरिति तापसोपदिष्टै:\nसूताद्यै: परिणुतभाविभूरिवीर्य: ।\nवेनार्त्या कबलितसम्पदं धरित्रीम्\nआक्रान्तां निजधनुषा समामकार्षी: ॥५॥",
        "index": 8,
        "shloka_num": 5
    },
    {
        "text": "भूयस्तां निजकुलमुख्यवत्सयुक्त्यैः\nदेवाद्यै: समुचितचारुभाजनेषु ।\nअन्नादीन्यभिलषितानि यानि तानि\nस्वच्छन्दं सुरभितनूमदूदुहस्त्वम् ॥६॥",
        "index": 9,
        "shloka_num": 6
    },
    {
        "text": "आत्मानं यजति मखैस्त्वयि त्रिधामन्\nआरब्धे शततमवाजिमेधयागे ।\nस्पर्धालु: शतमख एत्य नीचवेषो\nहृत्वाऽश्वं तव तनयात् पराजितोऽभूत् ॥७॥",
        "index": 10,
        "shloka_num": 7
    },
    {
        "text": "देवेन्द्रं मुहुरिति वाजिनं हरन्तं\nवह्नौ तं मुनिवरमण्डले जुहूषौ ।\nरुन्धाने कमलभवे क्रतो: समाप्तौ\nसाक्षात्त्वं मधुरिपुमैक्षथा: स्वयं स्वम् ॥८॥",
        "index": 11,
        "shloka_num": 8
    },
    {
        "text": "तद्दत्तं वरमुपलभ्य भक्तिमेकां\nगङ्गान्ते विहितपद: कदापि देव ।\nसत्रस्थं मुनिनिवहं हितानि शंसन्\nऐक्षिष्ठा: सनकमुखान् मुनीन् पुरस्तात् ॥९॥",
        "index": 12,
        "shloka_num": null
    },
    {
        "text": "विज्ञानं सनकमुखोदितं दधान:\nस्वात्मानं स्वयमगमो वनान्तसेवी ।\nतत्तादृक्पृथुवपुरीश सत्वरं मे\nरोगौघं प्रशमय वातगेहवासिन् ॥१०॥",
        "index": 13,
        "shloka_num": null
    }
]