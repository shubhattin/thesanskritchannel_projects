अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

त्रिसप्ततितमम् दशकम्
trisaptatitamam dashakam

The Seventy-third group of Ten shlokas

भगवत: मधुरापुर यात्रा
bhagavataH madhurApura yAtrA

The Lord's Journey to Madhura

निशमय्य तवाथ यानवार्तां भृशमार्ता: पशुपालबालिकास्ता: ।
किमिदं किमिदं कथं न्वितीमा: समवेता: परिदेवितान्यकुर्वन् ॥१॥
nishamayya tavAtha yAnavArtAM bhRshamArtAH pashupAlabAlikAstAH 
kimidaM kimidaM kathaM nvitImAH samavetAH paridevitAnyakurvan 1

निशमय्य तवाथ यानवार्तां भृशमार्ता: पशुपालबालिकास्ता: ।
Upon hearing the news of your departure, those Gopikas were highly dejected!
किमिदं किमिदं कथं न्वितीमा: समवेता: परिदेवितान्यकुर्वन् ॥१॥
"What is this! How did this happen!" thus asking they gathered around you expressing their sorrow!

करुणानिधिरेष नन्दसूनु: कथमस्मान् विसृजेदनन्यनाथा: ।
बत न: किमु दैवमेवमासीदिति तास्त्वद्गतमानसा विलेपु: ॥२॥
karuNAnidhireSha nandasUnuH kathamasmAn visRjedananyanAthAH 
bata naH kimu daivamevamAsIditi tAstvadgatamAnasA vilepuH 2

करुणानिधिरेष नन्दसूनु: कथमस्मान् विसृजेदनन्यनाथा: ।
"The son of Nanda is indeed a treasure of compassion! How would he leave us with no recourse!
बत न: किमु दैवमेवमासीदिति तास्त्वद्गतमानसा विलेपु: ॥२॥
Say, how has our fate turned like this!", thus those women whose hearts were immersed in you wailed!

चरमप्रहरे प्रतिष्ठमान: सह पित्रा निजमित्रमण्डलैश्च ।
परितापभरं नितम्बिनीनां शमयिष्यन् व्यमुच: सखायमेकम् ॥३॥
charamaprahare pratiShThamAnaH saha pitrA nijamitramaNDalaishcha 
paritApabharaM nitambinInAM shamayiShyan vyamuchaH sakhAyamekam 3

चरमप्रहरे प्रतिष्ठमान: सह पित्रा निजमित्रमण्डलैश्च ।
In the last quarter of the night, setting out along with your father and your groups of friends,
परितापभरं नितम्बिनीनां शमयिष्यन् व्यमुच: सखायमेकम् ॥३॥
to assuage the grief of the Gopikas who were utterly dejected, you sent a friend of yours.

अचिरादुपयामि सन्निधिं वो भविता साधु मयैव सङ्गमश्री: ।
अमृताम्बुनिधौ निमज्जयिष्ये द्रुतमित्याश्वसिता वधूरकार्षी: ॥४॥
achirAdupayAmi sannidhiM vo bhavitA sAdhu mayaiva sangamashrIH 
amRtAmbunidhau nimajjayiShye drutamityAshvasitA vadhUrakArShIH 4

अचिरादुपयामि सन्निधिं वो भविता साधु मयैव सङ्गमश्री: ।
"I shall return in no time! Our auspicious unions shall happen once again!
अमृताम्बुनिधौ निमज्जयिष्ये द्रुतमित्याश्वसिता वधूरकार्षी: ॥४॥
I shall drown you in the ocean of bliss very soon!" thus saying you consoled those women.

सविषादभरं सयाच्ञमुच्चै: अतिदूरं वनिताभिरीक्ष्यमाण: ।
मृदु तद्दिशि पातयन्नपाङ्गान् सबलोऽक्रूररथेन निर्गतोऽभू: ॥५॥
saviShAdabharaM sayAchnamuchchaiH atidUraM vanitAbhirIkShyamANaH 
mRdu taddishi pAtayannapAngAn sabalokrUrarathena nirgatobhUH 5

सविषादभरं सयाच्ञमुच्चै: अतिदूरं वनिताभिरीक्ष्यमाण: ।
With great sorrow, begging you intensely to stay back, for a long distance, as you were being looked at by those women,
मृदु तद्दिशि पातयन्नपाङ्गान् सबलोऽक्रूररथेन निर्गतोऽभू: ॥५॥
throwing occasional gentle glances in their direction, you departed along with Balarama in akrUra's chariot.

अनसा बहुलेन वल्लवानां मनसा चानुगतोऽथ वल्लभानाम् ।
वनमार्तमृगं विषण्णवृक्षं समतीतो यमुनातटीमयासी: ॥६॥
anasA bahulena vallavAnAM manasA chAnugatotha vallabhAnAm 
vanamArtamRgaM viShaNNavRkShaM samatIto yamunAtaTImayAsIH 6

अनसा बहुलेन वल्लवानां मनसा चानुगतोऽथ वल्लभानाम् ।
You were then followed by a multitude of carts and also by the multitude of hearts of the Gopa women!
वनमार्तमृगं विषण्णवृक्षं समतीतो यमुनातटीमयासी: ॥६॥
Crossing the grieving animals and the sorrowful trees, you then reached the banks of Yamuna.

नियमाय निमज्य वारिणि त्वामभिवीक्ष्याथ रथेऽपि गान्दिनेय: ।
विवशोऽजनि किं न्विदं विभोस्ते ननु चित्रं त्ववलोकनं समन्तात् ॥७॥
niyamAya nimajya vAriNi tvAmabhivIkShyAtha rathepi gAndineyaH 
vivashojani kiM nvidaM vibhoste nanu chitraM tvavalokanaM samantAt 7

नियमाय निमज्य वारिणि त्वामभिवीक्ष्याथ रथेऽपि गान्दिनेय: ।
Akrura going to take a dip in Yamuna, seeing you there, but then also seeing you sitting in the chariot,
विवशोऽजनि किं न्विदं विभोस्ते ननु चित्रं त्ववलोकनं समन्तात् ॥७॥
was overcome with astonishment! But what is astonishing in this O Vibhu, in seeing you everywhere!

पुनरेष निमज्य पुण्यशाली पुरुषं त्वां परमं भुजङ्गभोगे ।
अरिकम्बुगदाम्बुजै: स्फुरन्तं सुरसिद्धौघपरीतमालुलोके ॥८॥
punareSha nimajya puNyashAlI puruShaM tvAM paramaM bhujangabhoge 
arikambugadAmbujaiH sphurantaM surasiddhaughaparItamAluloke 8

पुनरेष निमज्य पुण्यशाली पुरुषं त्वां परमं भुजङ्गभोगे ।
That virtuous one taking another dip, this time you as the supreme self reclining on the serpent,
अरिकम्बुगदाम्बुजै: स्फुरन्तं सुरसिद्धौघपरीतमालुलोके ॥८॥
resplendent with the shankha, chakra, gada and padma, surrounded by the groups of devas and siddhas, he saw you!

स तदा परमात्मसौख्यसिन्धौ विनिमग्न: प्रणुवन् प्रकारभेदै: ।
अविलोक्य पुनश्च हर्षसिन्धोरनुवृत्त्या पुलकावृतो ययौ त्वाम् ॥९॥
sa tadA paramAtmasaukhyasindhau vinimagnaH praNuvan prakArabhedaiH 
avilokya punashcha harShasindhoranuvRttyA pulakAvRto yayau tvAm 9

स तदा परमात्मसौख्यसिन्धौ विनिमग्न: प्रणुवन् प्रकारभेदै: ।
He then, being immersed in the ocean of the supreme bliss of consciousness, worshipping you in various ways,
अविलोक्य पुनश्च हर्षसिन्धोरनुवृत्त्या पुलकावृतो ययौ त्वाम् ॥९॥
looking at you once again, approached you as the hairs all over his body stood up in ecstasy!

किमु शीतलिमा महान् जले यत् पुलकोऽसाविति चोदितेन तेन ।
अतिहर्षनिरुत्तरेण सार्धं रथवासी पवनेश पाहि मां त्वम् ॥१०॥
kimu shItalimA mahAn jale yat pulakosAviti choditena tena 
atiharShaniruttareNa sArdhaM rathavAsI pavanesha pAhi mAM tvam 10

किमु शीतलिमा महान् जले यत् पुलकोऽसाविति चोदितेन तेन ।
"What! Are the waters too cold! You seem to be covered in goosebumps!" thus jesting with him,
अतिहर्षनिरुत्तरेण सार्धं रथवासी पवनेश पाहि मां त्वम् ॥१०॥
who still was immersed in that ecstasy that he gave no reply, O One who travelled in that chariot! O Lord of Wind, you protect me!
