[
  {
    "text": "४ सस आत्रेयः । अग्निः । अनुष्टुप्, ४ पंक्तिः ।",
    "index": 0,
    "shloka_num": null
  },
  {
    "text": "म॒नु॒ष्वत् त्वा॒ नि धी॑महि मनु॒ष्वत् समि॑धीमहि ।\nअग्ने॑ मनु॒ष्वद॑ङ्गिरो दे॒वान् दे॑वय॒ते य॑ज ॥१॥",
    "index": 1,
    "shloka_num": 1
  },
  {
    "text": "त्वं हि मानु॑षे॒ जनेऽग्ने॒ सुप्री॑त इ॒ध्यसे॑ ।\nस्रुच॑स्त्वा यन्त्यानु॒षक् सुजा॑त॒ सर्पि॑रासुते ॥२॥",
    "index": 2,
    "shloka_num": 2
  },
  {
    "text": "त्वां विश्वे॑ स॒जोष॑सो दे॒वासो॑ दू॒तम॑क्रत ।\nस॒प॒र्यन्त॑स्त्वा कवे य॒ज्ञेषु॑ दे॒वमी॑ळते ॥३॥",
    "index": 3,
    "shloka_num": 3
  },
  {
    "text": "दे॒वं वो॑ देवय॒ज्यया॒ ऽग्निमी॑ळीत॒ मर्त्यः॑ ।\nसमि॑द्धः शुक्र दीदिह्यृ॒तस्य॒ योनि॒मास॑दः स॒सस्य॒ योनि॒मास॑दः ॥४॥",
    "index": 4,
    "shloka_num": 4
  }
]
