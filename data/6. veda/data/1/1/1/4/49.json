[
  {
    "text": "६ वामदेवो गौतमः । इन्द्राबृहस्पती । गायत्री ।",
    "index": 0,
    "shloka_num": null
  },
  {
    "text": "इ॒दं वा॑मा॒स्ये॑ ह॒विः प्रि॒यमि॑न्द्राबृहस्पती ।\nउ॒क्थं मद॑श्च शस्यते ॥१॥",
    "index": 1,
    "shloka_num": 1
  },
  {
    "text": "अ॒यं वां॒ परि॑ षिच्यते॒ सोम॑ इन्द्राबृहस्पती ।\nचारु॒र्मदा॑य पी॒तये॑ ॥२॥",
    "index": 2,
    "shloka_num": 2
  },
  {
    "text": "आ न॑ इन्द्राबृहस्पती गृ॒हमिन्द्र॑श्च गच्छतम् ।\nसो॒म॒पा सोम॑पीतये ॥३॥",
    "index": 3,
    "shloka_num": 3
  },
  {
    "text": "अ॒स्मे इ॑न्द्राबृहस्पती र॒यिं ध॑त्तं शत॒ग्विन॑म् ।\nअश्वा॑वन्तं सह॒स्रिण॑म् ॥४॥",
    "index": 4,
    "shloka_num": 4
  },
  {
    "text": "इन्द्रा॒बृह॒स्पती॑ व॒यं सु॒ते गी॒र्भिर्ह॑वामहे ।\nअ॒स्य सोम॑स्य पी॒तये॑ ॥५॥",
    "index": 5,
    "shloka_num": 5
  },
  {
    "text": "सोम॑मिन्द्राबृहस्पती॒ पिब॑तं दा॒शुषो॑ गृ॒हे ।\nमा॒दये॑थां॒ तदो॑कसा ॥६॥",
    "index": 6,
    "shloka_num": 6
  }
]
