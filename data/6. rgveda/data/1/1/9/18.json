[
  {
    "text": "७ काश्यपोऽसितो देवलो वा । पवमान: सोम: । गायत्री ।",
    "index": 0,
    "shloka_num": null
  },
  {
    "text": "परि॑ सुवा॒नो गि॑रि॒ष्ठाः प॒वित्रे॒ सोमो॑ अक्षाः । मदे॑षु सर्व॒धा अ॑सि ॥१॥",
    "index": 1,
    "shloka_num": 1
  },
  {
    "text": "त्वं विप्र॒स्त्वं क॒विर्मधु॒ प्र जा॒तमन्ध॑सः । मदे॑षु सर्व॒धा अ॑सि ॥२॥",
    "index": 2,
    "shloka_num": 2
  },
  {
    "text": "तव॒ विश्वे॑ स॒जोष॑सो दे॒वास॑: पी॒तिमा॑शत । मदे॑षु सर्व॒धा अ॑सि ॥३॥",
    "index": 3,
    "shloka_num": 3
  },
  {
    "text": "आ यो विश्वा॑नि॒ वार्या॒ वसू॑नि॒ हस्त॑योर्द॒धे । मदे॑षु सर्व॒धा अ॑सि ॥४॥",
    "index": 4,
    "shloka_num": 4
  },
  {
    "text": "य इ॒मे रोद॑सी म॒ही सं मा॒तरे॑व॒ दोह॑ते । मदे॑षु सर्व॒धा अ॑सि ॥५॥",
    "index": 5,
    "shloka_num": 5
  },
  {
    "text": "परि॒ यो रोद॑सी उ॒भे स॒द्यो वाजे॑भि॒रर्ष॑ति । मदे॑षु सर्व॒धा अ॑सि ॥६॥",
    "index": 6,
    "shloka_num": 6
  },
  {
    "text": "स शु॒ष्मी क॒लशे॒ष्वा पु॑ना॒नो अ॑चिक्रदत् । मदे॑षु सर्व॒धा अ॑सि ॥७॥",
    "index": 7,
    "shloka_num": 7
  }
]
