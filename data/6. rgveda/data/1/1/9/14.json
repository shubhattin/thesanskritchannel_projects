[
  {
    "text": "८ काश्यपोऽसितो देवलो वा  । पवमान: सोम:  । गायत्री  ।",
    "index": 0,
    "shloka_num": null
  },
  {
    "text": "परि॒ प्रासि॑ष्यदत्क॒विः सिन्धो॑रू॒र्मावधि॑ श्रि॒तः  । का॒रं बिभ्र॑त्पुरु॒स्पृह॑म्  ॥१॥",
    "index": 1,
    "shloka_num": 1
  },
  {
    "text": "गि॒रा यदी॒ सब॑न्धव॒: पञ्च॒ व्राता॑ अप॒स्यव॑:  । प॒रि॒ष्कृ॒ण्वन्ति॑ धर्ण॒सिम्  ॥२॥",
    "index": 2,
    "shloka_num": 2
  },
  {
    "text": "आद॑स्य शु॒ष्मिणो॒ रसे॒ विश्वे॑ दे॒वा अ॑मत्सत  । यदी॒ गोभि॑र्वसा॒यते॑  ॥३॥",
    "index": 3,
    "shloka_num": 3
  },
  {
    "text": "नि॒रि॒णा॒नो वि धा॑वति॒ जह॒च्छर्या॑णि॒ तान्वा॑  । अत्रा॒ सं जि॑घ्नते यु॒जा  ॥४॥",
    "index": 4,
    "shloka_num": 4
  },
  {
    "text": "न॒प्तीभि॒र्यो वि॒वस्व॑तः शु॒भ्रो न मा॑मृ॒जे युवा॑  । गाः कृ॑ण्वा॒नो न नि॒र्णिज॑म्  ॥५॥",
    "index": 5,
    "shloka_num": 5
  },
  {
    "text": "अति॑ श्रि॒ती ति॑र॒श्चता॑ ग॒व्या जि॑गा॒त्यण्व्या॑  । व॒ग्नुमि॑यर्ति॒ यं वि॒दे  ॥६॥",
    "index": 6,
    "shloka_num": 6
  },
  {
    "text": "अ॒भि क्षिप॒: सम॑ग्मत म॒र्जय॑न्तीरि॒षस्पति॑म्  । पृ॒ष्ठा गृ॑भ्णत वा॒जिन॑:  ॥७॥",
    "index": 7,
    "shloka_num": 7
  },
  {
    "text": "परि॑ दि॒व्यानि॒ मर्मृ॑श॒द्विश्वा॑नि सोम॒ पार्थि॑वा  । वसू॑नि याह्यस्म॒युः  ॥८॥",
    "index": 8,
    "shloka_num": 8
  }
]
