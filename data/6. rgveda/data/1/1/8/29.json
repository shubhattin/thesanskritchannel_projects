[
  {
    "text": "१० मनुर्वैवस्वत:, कश्यपो वा मारीच: । विश्वे देवा:  । द्विपदा विराट् ।",
    "index": 0,
    "shloka_num": null
  },
  {
    "text": "ब॒भ्रुरेको॒ विषु॑णः सू॒नरो॒ युवा॒ञ्ज्य॑ङ्क्ते हिर॒ण्यय॑म्",
    "index": 1,
    "shloka_num": null
  },
  {
    "text": "योनि॒मेक॒ आ स॑साद॒ द्योत॑नो॒ऽन्तर्दे॒वेषु॒ मेधि॑रः  ॥१॥",
    "index": 2,
    "shloka_num": 1
  },
  {
    "text": "वाशी॒मेको॑ बिभर्ति॒ हस्त॑ आय॒सीम॒न्तर्दे॒वेषु॒ निध्रु॑विः",
    "index": 3,
    "shloka_num": null
  },
  {
    "text": "वज्र॒मेको॑ बिभर्ति॒ हस्त॒ आहि॑तं॒ तेन॑ वृ॒त्राणि॑ जिघ्नते  ॥२॥",
    "index": 4,
    "shloka_num": 2
  },
  {
    "text": "ति॒ग्ममेको॑ बिभर्ति॒ हस्त॒ आयु॑धं॒ शुचि॑रु॒ग्रो जला॑षभेषजः",
    "index": 5,
    "shloka_num": null
  },
  {
    "text": "प॒थ एक॑: पीपाय॒ तस्क॑रो यथाँ ए॒ष वे॑द निधी॒नाम्  ॥३॥",
    "index": 6,
    "shloka_num": 3
  },
  {
    "text": "त्रीण्येक॑ उरुगा॒यो वि च॑क्रमे॒ यत्र॑ दे॒वासो॒ मद॑न्ति",
    "index": 7,
    "shloka_num": null
  },
  {
    "text": "विभि॒र्द्वा च॑रत॒ एक॑या स॒ह प्र प्र॑वा॒सेव॑ वसतः  ॥४॥",
    "index": 8,
    "shloka_num": 4
  },
  {
    "text": "सदो॒ द्वा च॑क्राते उप॒मा दि॒वि स॒म्राजा॑ स॒र्पिरा॑सुती",
    "index": 9,
    "shloka_num": null
  },
  {
    "text": "अर्च॑न्त॒ एके॒ महि॒ साम॑ मन्वत॒ तेन॒ सूर्य॑मरोचयन्  ॥५॥",
    "index": 10,
    "shloka_num": 5
  }
]
