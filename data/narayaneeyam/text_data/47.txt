ॐ नमो नारायणाय
AUM namo nArAyaNAya

अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

सप्तचत्वारिंशम् दशकम्
saptachatvAriMsham dashakam

The Forty-seventh group of Ten shlokas

उलूखल बन्धनम्
ulUkhala bandhanam

Being Tied to A Mortar

एकदा दधिविमाथकारिणीं मातरं समुपसेदिवान् भवान् ।
स्तन्यलोलुपतया निवारयन्नङ्कमेत्य पपिवान् पयोधरौ ॥१॥
ekadA dadhivimAthakAriNIM mAtaraM samupasedivAn bhavAn 
stanyalolupatayA nivArayannankametya papivAn payodharau 1

एकदा दधिविमाथकारिणीं मातरं समुपसेदिवान् भवान् ।
One time, as your mother was churning curd, you approached her!
स्तन्यलोलुपतया निवारयन्नङ्कमेत्य पपिवान् पयोधरौ ॥१॥
Desiring her milk, disturbing her work, you climbed into her lap and started drinking from her breasts!

अर्धपीतकुचकुड्मले त्वयि स्निग्धहासमधुराननाम्बुजे ।
दुग्धमीश दहने परिस्रुतं धर्तुमाशु जननी जगाम ते ॥२॥
ardhapItakuchakuDmale tvayi snigdhahAsamadhurAnanAmbuje 
dugdhamIsha dahane parisrutaM dhartumAshu jananI jagAma te 2

अर्धपीतकुचकुड्मले त्वयि स्निग्धहासमधुराननाम्बुजे ।
Having drunk half the milk from the lotus-bud like breasts, as you had a sweet charming smile on your lotus-like face,
दुग्धमीश दहने परिस्रुतं धर्तुमाशु जननी जगाम ते ॥२॥
as the milk on the kitchen fire started overflowing, to take it off, your mother went there at once!

सामिपीतरसभङ्गसङ्गतक्रोधभारपरिभूतचेतसा।
मन्थदण्डमुपगृह्य पाटितं हन्त देव दधिभाजनं त्वया ॥३॥
sAmipItarasabhangasangatakrodhabhAraparibhUtachetasA
manthadaNDamupagRhya pATitaM hanta deva dadhibhAjanaM tvayA 3

सामिपीतरसभङ्गसङ्गतक्रोधभारपरिभूतचेतसा।
Drinking only to half your fill, and as your joy was interrupted, mind filling up with anger,
मन्थदण्डमुपगृह्य पाटितं हन्त देव दधिभाजनं त्वया ॥३॥
taking the churning rod, Damn! that curd pot was shattered by you O Lord!

उच्चलद्ध्वनितमुच्चकैस्तदा सन्निशम्य जननी समाद्रुता ।
त्वद्यशोविसरवद्ददर्श सा सद्य एव दधि विस्तृतं क्षितौ ॥४॥
uchchaladdhvanitamuchchakaistadA sannishamya jananI samAdrutA 
tvadyashovisaravaddadarsha sA sadya eva dadhi vistRtaM kShitau 4

उच्चलद्ध्वनितमुच्चकैस्तदा सन्निशम्य जननी समाद्रुता ।
Then, as that shattering sound emanated loudly, hearing that, your mother came running,
त्वद्यशोविसरवद्ददर्श सा सद्य एव दधि विस्तृतं क्षितौ ॥४॥
and like your fame spreads wide, she saw the curd spreading wide all over the floor at once!

वेदमार्गपरिमार्गितं रुषा त्वामवीक्ष्य परिमार्गयन्त्यसौ ।
सन्ददर्श सुकृतिन्युलूखले दीयमाननवनीतमोतवे ॥५॥
vedamArgaparimArgitaM ruShA tvAmavIkShya parimArgayantyasau 
sandadarsha sukRtinyulUkhale dIyamAnanavanItamotave 5

वेदमार्गपरिमार्गितं रुषा त्वामवीक्ष्य परिमार्गयन्त्यसौ ।
Enraged, but unable to find you, who are found through the path of the vedas, searching for you everywhere,
सन्ददर्श सुकृतिन्युलूखले दीयमाननवनीतमोतवे ॥५॥
she found you sitting on the mortar, feeding butter to a cat!

त्वां प्रगृह्य बत भीतिभावनाभासुराननसरोजमाशु सा ।
रोषरूषितमुखी सखीपुरो बन्धनाय रशनामुपाददे ॥६॥
tvAM pragRhya bata bhItibhAvanAbhAsurAnanasarojamAshu sA 
roSharUShitamukhI sakhIpuro bandhanAya rashanAmupAdade 6

त्वां प्रगृह्य बत भीतिभावनाभासुराननसरोजमाशु सा ।
Swiftly grabbing hold of you, who had a frightened look on your face,
रोषरूषितमुखी सखीपुरो बन्धनाय रशनामुपाददे ॥६॥
with an angry look on her face, as your friends looked on, got a rope to tie you up!

बन्धुमिच्छति यमेव सज्जनस्तं भवन्तमयि बन्धुमिच्छती ।
सा नियुज्य रशनागुणान् बहून् द्व्यङ्गुलोनमखिलं किलैक्षत ॥७॥
bandhumichChati yameva sajjanastaM bhavantamayi bandhumichChatI 
sA niyujya rashanAguNAn bahUn dvyangulonamakhilaM kilaikShata 7

बन्धुमिच्छति यमेव सज्जनस्तं भवन्तमयि बन्धुमिच्छती ।
Ties with whom the pious always seek, that you, she wanted to tie up!
सा नियुज्य रशनागुणान् बहून् द्व्यङ्गुलोनमखिलं किलैक्षत ॥७॥
Knotting together many pieces of rope, she saw that she was always falling two inches short!

विस्मितोत्स्मितसखीजनेक्षितां स्विन्नसन्नवपुषं निरीक्ष्य ताम् ।
नित्यमुक्तवपुरप्यहो हरे बन्धमेव कृपयाऽन्वमन्यथा: ॥८॥
vismitotsmitasakhIjanekShitAM svinnasannavapuShaM nirIkShya tAm 
nityamuktavapurapyaho hare bandhameva kRpayAnvamanyathAH 8

विस्मितोत्स्मितसखीजनेक्षितां स्विन्नसन्नवपुषं निरीक्ष्य ताम् ।
As your friends watched in astonishment and glee, looking at her who was tired and sweating,
नित्यमुक्तवपुरप्यहो हरे बन्धमेव कृपयाऽन्वमन्यथा: ॥८॥
O Hari! Despite being of an eternally liberated form, you compassionately accepted bondage!

स्थीयतां चिरमुलूखले खलेत्यागता भवनमेव सा यदा।
प्रागुलूखलबिलान्तरे तदा सर्पिरर्पितमदन्नवास्थिथा: ॥९॥
sthIyatAM chiramulUkhale khaletyAgatA bhavanameva sA yadA
prAgulUkhalabilAntare tadA sarpirarpitamadannavAsthithAH 9

स्थीयतां चिरमुलूखले खलेत्यागता भवनमेव सा यदा।
"You spoilt child! Stay at this mortar for long!", speaking thus, when she went back into the house,
प्रागुलूखलबिलान्तरे तदा सर्पिरर्पितमदन्नवास्थिथा: ॥९॥
you sat there eating the butter that you had already hidden inside that mortar!

यद्यपाशसुगमो विभो भवान् संयत: किमु सपाशयाऽनया ।
एवमादि दिविजैरभिष्टुतो वातनाथ परिपाहि मां गदात् ॥१०॥
yadyapAshasugamo vibho bhavAn saMyataH kimu sapAshayAnayA 
evamAdi divijairabhiShTuto vAtanAtha paripAhi mAM gadAt 10

यद्यपाशसुगमो विभो भवान् संयत: किमु सपाशयाऽनया ।
"O Vibhu! If you really are attained easily by those devoid of attachments, how did you ever come to be attached by a simple rope!" 
एवमादि दिविजैरभिष्टुतो वातनाथ परिपाहि मां गदात् ॥१०॥
with these kinds of words of surprise, O One who was praised by the Devas! O Lord of Wind! Protect me from disease!
