[
  {
    "text": "“अथ षट्त्रिंशोऽध्यायः ।\nऋचं॒ वाचं॒ प्र प॑द्ये॒ मनो॒ यजुः॒ प्र प॑द्ये॒ साम॑ प्रा॒णं प्र प॑द्ये॒ चक्षुः॒ श्रोत्रं॒ प्र प॑द्ये ।\nवागोजः॑ स॒हौजो॒ मयि॑ प्राणापानौ ॥१॥",
    "index": 1,
    "shloka_num": 1
  },
  {
    "text": "१ यन्मे॑ छि॒द्रं चक्षु॑षो॒ हृद॑यस्य॒ मन॑सो॒ वाति॑तृण्णं॒ बृह॒स्पति॑र्मे॒ तद्द॑धातु ।\nशं नो॑ भवतु॒ भुव॑नस्य॒ यस्पतिः॑ ॥२॥",
    "index": 2,
    "shloka_num": 2
  },
  {
    "text": "२ भूर्भुवः॒ स्वः॑ ।\nतत्स॑वि॒तुर्वरे॑ण्यं॒ भर्गो॑ दे॒वस्य॑ धीमहि ।\nधियो॒ यो नः॑ प्रचो॒दया॑त् ॥३॥",
    "index": 3,
    "shloka_num": 3
  },
  {
    "text": "३ कया॑ नश्चि॒त्र आ भु॑वदू॒ती स॒दावृ॑धः॒ सखा॑ ।\nकया॒ शचि॑ष्ठया वृ॒ता ॥४॥",
    "index": 4,
    "shloka_num": 4
  },
  {
    "text": "४ कस्त्वा॑ स॒त्यो मदा॑नां॒ म हि॑ष्ठो मत्स॒दन्ध॑सः ।\nदृ॒ळहा चि॑दा॒रुजे॒ वसु॑ ॥५॥",
    "index": 5,
    "shloka_num": 5
  },
  {
    "text": "५ अ॒भी षु णः॒ सखी॑नामवि॒ता ज॑रितॄ॒णाम् ।\nश॒तं भ॑वास्यू॒तिभिः ॥६॥",
    "index": 6,
    "shloka_num": 6
  },
  {
    "text": "६ कया॒ त्वं न॑ ऊ॒त्याभि प्र म॑न्दसे वृषन् ।\nक॒या स्तो॒तृभ्य॒ आ भ॑र ॥७॥",
    "index": 7,
    "shloka_num": 7
  },
  {
    "text": "७ इन्द्रो॒ विश्व॑स्य राजति ।\nशं नो॑ अस्तु द्वि॒पदे॒ शं चतु॑ष्पदे ॥८॥",
    "index": 8,
    "shloka_num": 8
  },
  {
    "text": "३५ शं नो॑ मि॒त्रः शं वरु॑णः॒ शं नो॑ भवत्वर्य॒मा ।\nशं न॒ इन्द्रो॒ बृह॒स्पतिः॒ शं नो॒ विष्णु॑रुरुक्र॒मः ॥९॥",
    "index": 9,
    "shloka_num": 9
  },
  {
    "text": "९ शं नो॒ वातः॑ पवता॒ शं न॑स्तपतु॒ सूर्यः॑ ।\nशं नः॒ कनि॑क्रदद्दे॒वः प॒र्जन्यो॑ अ॒भि व॑र्षतु ॥१०॥",
    "index": 10,
    "shloka_num": 10
  },
  {
    "text": "॥१०॥",
    "index": 11,
    "shloka_num": 10
  },
  {
    "text": "अहा॑नि॒ शं भव॑न्तु नः॒ श रात्रीः॒ प्रति॑ धीयताम् ।\nशं न॑ इन्द्रा॒ग्नी भ॑वता॒मवो॑भिः॒ शं न॒ इन्द्रा॒वरु॑णा रा॒तह॑व्या ।\nशं न॑ इन्द्रापू॒षणा॒ वाज॑सातौ॒ शमिन्द्रा॒सोमा॑ सुवि॒ताय॒ शं योः ॥११॥",
    "index": 12,
    "shloka_num": 11
  },
  {
    "text": "॥ ११ शं नो॑ दे॒वीर॒भिष्ट॑य॒ आपो॑ भवन्तु पी॒तये॑ ।\nशं योर॒भि स्र॑वन्तु नः ॥१२॥",
    "index": 13,
    "shloka_num": 12
  },
  {
    "text": "१२ स्यो॒ना पृ॑थिवि नो भवानृक्ष॒रा नि॒वेश॑नी ।\nयच्छा॑ नः॒ शर्म॑ स॒प्रथाः॑ ॥१३॥",
    "index": 14,
    "shloka_num": 13
  },
  {
    "text": "१३ आपो॒ हि ष्ठा म॑यो॒भुव॒स्ता न॑ ऊ॒र्जे द॑धातन ।\nम॒हे रणा॑य॒ चक्ष॑से ॥१४॥",
    "index": 15,
    "shloka_num": 14
  },
  {
    "text": "१४ यो वः॑ शि॒वत॑मो॒ रस॒स्तस्य॑ भाजयते॒ह नः॑ ।\nउ॒श॒तीरि॑व मा॒तरः॑ ॥१५॥",
    "index": 16,
    "shloka_num": 15
  },
  {
    "text": "१५ तस्मा॒ अरं॑ गमाम वो॒ यस्य॒ क्षया॑य॒ जिन्व॑थ ।\nआपो॑ ज॒नय॑था च नः ॥१६॥",
    "index": 17,
    "shloka_num": 16
  },
  {
    "text": "१६ द्यौः॒ शान्ति॑र॒न्तरि॑क्ष॒ शान्तिः॑ पृथि॒वी शान्ति॒रापः॒ शान्ति॒रोष॑धयः॒ शान्तिः॑ ।\nवन॒स्पत॑यः॒ शान्ति॒ शान्ति॑रे॒व शान्तिः॑ ॥१७॥",
    "index": 18,
    "shloka_num": 17
  },
  {
    "text": "१७ दृते॒ दृ ह॑ मा मि॒त्रस्य॑ मा॒ चक्षु॑षा॒ सर्वा॑णि भू॒तानि॒ समी॑क्षन्ताम् ।\nमि॒त्रस्या॒हं चक्षु॑षा॒ सर्वा॑णि भू॒तानि॒ समी॑क्षे ।\nमि॒त्रस्य॒ चक्षु॑षा॒ समी॑क्षामहे ॥१८॥",
    "index": 19,
    "shloka_num": 18
  },
  {
    "text": "१८ दृते॒ दृ ह॑ मा ।\nज्योक्ते॑ सं॒दृशि॑ जीव्यासं॒ ज्योक्ते॑ सं॒दृशि॑ जीव्यासम् ॥१९॥",
    "index": 20,
    "shloka_num": 19
  },
  {
    "text": "१९ नम॑स्ते॒ हर॑से शो॒चिषे॒ नम॑स्ते अस्त्व॒र्चिषे॑ ।\nअ॒न्यास्ते॑ अ॒स्मत्त॑पन्तु हे॒तयः॑ पाव॒को अ॒स्मभ्य॑ शि॒वो भ॑व ॥२०॥",
    "index": 21,
    "shloka_num": 20
  },
  {
    "text": "॥ २०(२००५) नम॑स्ते अस्तु वि॒द्युते॒ नम॑स्ते स्तनयि॒त्नवे॑ ।\nनम॑स्ते भगवन्नस्तु॒ यतः॒ स्वः॑ स॒मीह॑से ॥२१॥",
    "index": 22,
    "shloka_num": 21
  },
  {
    "text": "॥ २१ यतो॑यतः स॒मीह॑से॒ ततो॑ नो॒ अभ॑यं कुरु ।\nशं नः॑ कुरु प्र॒जाभ्योऽभ॑यं नः प॒शुभ्यः॑ ॥२२॥",
    "index": 23,
    "shloka_num": 22
  },
  {
    "text": "॥ २२ सु॒मि॒त्रि॒या न॒ आप॒ ओष॑धयः सन्तु दुर्मित्रि॒यास्तस्मै॑ सन्तु॒ ।\nयो॒ऽस्मान्द्वे॑ष्टि॒ यं च॑ व॒यं द्वि॒ष्मः ॥२३॥",
    "index": 24,
    "shloka_num": 23
  },
  {
    "text": "२३ तच्चक्षु॑र्दे॒वहि॑तं पु॒रस्ता॑च्छु॒क्रमु॒च्चर॑त् ।\nपश्ये॑म श॒रदः॑ श॒तं जीवे॑म श॒रदः॑ श॒त शृणु॑याम श॒रदः॑ श॒तम् ॥२४॥",
    "index": 25,
    "shloka_num": 24
  },
  {
    "text": "(१)२४(२००९) ॥इति शुक्लयजुःकाण्वसंहितायां षट्त्रिंशोऽध्यायः ॥३॥",
    "index": 26,
    "shloka_num": 3
  },
  {
    "text": "६ ॥”",
    "index": 27,
    "shloka_num": null
  }
]
