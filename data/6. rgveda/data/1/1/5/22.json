[
  {
    "text": "४ विश्वसामा आत्रेयः । अग्निः । अनुष्टुप्, ४ पंक्तिः ।",
    "index": 0,
    "shloka_num": null
  },
  {
    "text": "प्र वि॑श्वसामन्नत्रि॒वदर्चा॑ पाव॒कशो॑चिषे ।\nयो अ॑ध्व॒रेष्वीड्यो॒ होता॑ म॒न्द्रत॑मो वि॒शि ॥१॥",
    "index": 1,
    "shloka_num": 1
  },
  {
    "text": "न्य१ग्निं जा॒तवे॑दसं॒ दधा॑ता दे॒वमृ॒त्विज॑म् ।\nप्र य॒ज्ञ ए॑त्वानु॒षग॒द्या दे॒वव्य॑चस्तमः ॥२॥",
    "index": 2,
    "shloka_num": 2
  },
  {
    "text": "चि॒कि॒त्विन्म॑नसं त्वा दे॒वं मर्ता॑स ऊ॒तये॑ ।\nवरे॑ण्यस्य॒ तेऽव॑स इया॒नासो॑ अमन्महि ॥३॥",
    "index": 3,
    "shloka_num": 3
  },
  {
    "text": "अग्ने॑ चिकि॒द्ध्य१स्य न॑ इ॒दं वच॑: सहस्य ।\nतं त्वा॑ सुशिप्र दम्पते॒ स्तोमै॑र्वर्ध॒न्त्यत्र॑यो गी॒र्भिः शु॑म्भ॒न्त्यत्र॑यः ॥४॥",
    "index": 4,
    "shloka_num": 4
  }
]
