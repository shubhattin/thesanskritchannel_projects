[
  {
    "text": "५ कविर्भार्गव:  । पवमान: सोम:  । गायत्री  ।",
    "index": 0,
    "shloka_num": null
  },
  {
    "text": "तं त्वा॑ नृ॒म्णानि॒ बिभ्र॑तं स॒धस्थे॑षु म॒हो दि॒वः  । चारुं॑ सुकृ॒त्यये॑महे  ॥१॥",
    "index": 1,
    "shloka_num": 1
  },
  {
    "text": "संवृ॑क्तधृष्णुमु॒क्थ्यं॑ म॒हाम॑हिव्रतं॒ मद॑म्  । श॒तं पुरो॑ रुरु॒क्षणि॑म्  ॥२॥",
    "index": 2,
    "shloka_num": 2
  },
  {
    "text": "अत॑स्त्वा र॒यिम॒भि राजा॑नं सुक्रतो दि॒वः  । सु॒प॒र्णो अ॑व्य॒थिर्भ॑रत्  ॥३॥",
    "index": 3,
    "shloka_num": 3
  },
  {
    "text": "विश्व॑स्मा॒ इत्स्व॑र्दृ॒शे साधा॑रणं रज॒स्तुर॑म्  । गो॒पामृ॒तस्य॒ विर्भ॑रत्  ॥४॥",
    "index": 4,
    "shloka_num": 4
  },
  {
    "text": "अधा॑ हिन्वा॒न इ॑न्द्रि॒यं ज्यायो॑ महि॒त्वमा॑नशे  । अ॒भि॒ष्टि॒कृद्विच॑र्षणिः  ॥५॥",
    "index": 5,
    "shloka_num": 5
  }
]
