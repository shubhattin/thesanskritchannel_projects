[
  {
    "text": "५ भौमोऽत्रिः । इन्द्रः । अनुष्टुप् ।",
    "index": 0,
    "shloka_num": null
  },
  {
    "text": "उ॒रोष्ट॑ इन्द्र॒ राध॑सो वि॒भ्वी रा॒तिः श॑तक्रतो ।",
    "index": 1,
    "shloka_num": null
  },
  {
    "text": "अधा॑ नो विश्वचर्षणे द्यु॒म्ना सु॑क्षत्र मंहय ॥१॥",
    "index": 2,
    "shloka_num": 1
  },
  {
    "text": "यदी॑मिन्द्र श्र॒वाय्य॒मिषं॑ शविष्ठ दधि॒षे ।",
    "index": 3,
    "shloka_num": null
  },
  {
    "text": "प॒प्र॒थे दी॑र्घ॒श्रुत्त॑मं॒ हिर॑ण्यवर्ण दु॒ष्टर॑म् ॥२॥",
    "index": 4,
    "shloka_num": 2
  },
  {
    "text": "शुष्मा॑सो॒ ये ते॑ अद्रिवो मे॒हना॑ केत॒साप॑: ।",
    "index": 5,
    "shloka_num": null
  },
  {
    "text": "उ॒भा दे॒वाव॒भिष्ट॑ये दि॒वश्च॒ ग्मश्च॑ राजथः ॥३॥",
    "index": 6,
    "shloka_num": 3
  },
  {
    "text": "उ॒तो नो॑ अ॒स्य कस्य॑ चि॒द् दक्ष॑स्य॒ तव॑ वृत्रहन् ।",
    "index": 7,
    "shloka_num": null
  },
  {
    "text": "अ॒स्मभ्यं॑ नृ॒म्णमा भ॑रा॒ऽस्मभ्यं॑ नृमणस्यसे ॥४॥",
    "index": 8,
    "shloka_num": 4
  },
  {
    "text": "नू त॑ आ॒भिर॒भिष्टि॑भि॒स्तव॒ शर्म॑ञ्छतक्रतो ।",
    "index": 9,
    "shloka_num": null
  },
  {
    "text": "इन्द्र॒ स्याम॑ सुगो॒पाः शूर॒ स्याम॑ सुगो॒पाः ॥५॥",
    "index": 10,
    "shloka_num": 5
  }
]
