[
    {
        "text": "ॐ नमो नारायणाय",
        "index": 0,
        "shloka_num": null
    },
    {
        "text": "अथ श्रीमन्नारायणीयम्",
        "index": 1,
        "shloka_num": null
    },
    {
        "text": "षोडशम् दशकम्",
        "index": 2,
        "shloka_num": null
    },
    {
        "text": "नर नारायणयो: अवतार: दक्ष याग: च",
        "index": 3,
        "shloka_num": null
    },
    {
        "text": "दक्षो विरिञ्चतनयोऽथ मनोस्तनूजां\nलब्ध्वा प्रसूतिमिह षोडश चाप कन्या: ।\nधर्मे त्रयोदश ददौ पितृषु स्वधां च\nस्वाहां हविर्भुजि सतीं गिरिशे त्वदंशे ॥१॥",
        "index": 4,
        "shloka_num": 1
    },
    {
        "text": "मूर्तिर्हि धर्मगृहिणी सुषुवे भवन्तं\nनारायणं नरसखं महितानुभावम् ।\nयज्जन्मनि प्रमुदिता: कृततूर्यघोषा:\nपुष्पोत्करान् प्रववृषुर्नुनुवु: सुरौघा: ॥२॥",
        "index": 5,
        "shloka_num": 2
    },
    {
        "text": "दैत्यं सहस्रकवचं कवचै: परीतं\nसाहस्रवत्सरतपस्समराभिलव्यै: ।\nपर्यायनिर्मिततपस्समरौ भवन्तौ\nशिष्टैककङ्कटममुं न्यहतां सलीलम् ॥३॥",
        "index": 6,
        "shloka_num": 3
    },
    {
        "text": "अन्वाचरन्नुपदिशन्नपि मोक्षधर्मं\nत्वं भ्रातृमान् बदरिकाश्रममध्यवात्सी: ।\nशक्रोऽथ ते शमतपोबलनिस्सहात्मा\nदिव्याङ्गनापरिवृतं प्रजिघाय मारम् ॥४॥",
        "index": 7,
        "shloka_num": 4
    },
    {
        "text": "कामो वसन्तमलयानिलबन्धुशाली\nकान्ताकटाक्षविशिखैर्विकसद्विलासै: ।\nविध्यन्मुहुर्मुहुरकम्पमुदीक्ष्य च त्वां\nभीतस्त्वयाऽथ जगदे मृदुहासभाजा ॥५॥",
        "index": 8,
        "shloka_num": 5
    },
    {
        "text": "भीत्याऽलमङ्गज वसन्त सुराङ्गना वो\nमन्मानसं त्विह जुषध्वमिति ब्रुवाण: ।\nत्वं विस्मयेन परित: स्तुवतामथैषां\nप्रादर्शय: स्वपरिचारककातराक्षी: ॥६॥",
        "index": 9,
        "shloka_num": 6
    },
    {
        "text": "सम्मोहनाय मिलिता मदनादयस्ते\nत्वद्दासिकापरिमलै: किल मोहमापु: ।\nदत्तां त्वया च जगृहुस्त्रपयैव सर्व-\nस्वर्वासिगर्वशमनीं पुनरुर्वशीं ताम् ॥७॥",
        "index": 10,
        "shloka_num": 7
    },
    {
        "text": "दृष्ट्वोर्वशीं तव कथां च निशम्य शक्र:\nपर्याकुलोऽजनि भवन्महिमावमर्शात् ।\nएवं प्रशान्तरमणीयतरावतारात्\nत्वत्तोऽधिको वरद कृष्णतनुस्त्वमेव ॥८॥",
        "index": 11,
        "shloka_num": 8
    },
    {
        "text": "दक्षस्तु धातुरतिलालनया रजोऽन्धो\nनात्यादृतस्त्वयि च कष्टमशान्तिरासीत् ।\nयेन व्यरुन्ध स भवत्तनुमेव शर्वं\nयज्ञे च वैरपिशुने स्वसुतां व्यमानीत् ॥९॥",
        "index": 12,
        "shloka_num": 9
    },
    {
        "text": "क्रुद्धेशमर्दितमख: स तु कृत्तशीर्षो\nदेवप्रसादितहरादथ लब्धजीव: ।\nत्वत्पूरितक्रतुवर: पुनराप शान्तिं\nस त्वं प्रशान्तिकर पाहि मरुत्पुरेश ॥१०॥",
        "index": 13,
        "shloka_num": null
    }
]