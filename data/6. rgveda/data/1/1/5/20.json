[
  {
    "text": "४ प्रयस्वन्त आत्रेयाः । अग्निः । अनुष्टुप्, ४ पंक्तिः ।",
    "index": 0,
    "shloka_num": null
  },
  {
    "text": "यम॑ग्ने वाजसातम॒ त्वं चि॒न् मन्य॑से र॒यिम् ।\nतं नो॑ गी॒र्भिः श्र॒वाय्यं॑ देव॒त्रा प॑नया॒ युज॑म् ॥१॥",
    "index": 1,
    "shloka_num": 1
  },
  {
    "text": "ये अ॑ग्ने॒ नेरय॑न्ति ते वृ॒द्धा उ॒ग्रस्य॒ शव॑सः ।\nअप॒ द्वेषो॒ अप॒ ह्वरो॒ऽन्यव्र॑तस्य सश्चिरे ॥२॥",
    "index": 2,
    "shloka_num": 2
  },
  {
    "text": "होता॑रं त्वा वृणीम॒हेऽग्ने॒ दक्ष॑स्य॒ साध॑नम् ।\nय॒ज्ञेषु॑ पू॒र्व्यं गि॒रा प्रय॑स्वन्तो हवामहे ॥३॥",
    "index": 3,
    "shloka_num": 3
  },
  {
    "text": "इ॒त्था यथा॑ त ऊ॒तये॒ सह॑सावन्दि॒वेदि॑वे ।\nरा॒य ऋ॒ताय॑ सुक्रतो॒ गोभिः॑ ष्याम सध॒मादो॑ वी॒रैः स्या॑म सध॒मादः॑ ॥४॥",
    "index": 4,
    "shloka_num": 4
  }
]
