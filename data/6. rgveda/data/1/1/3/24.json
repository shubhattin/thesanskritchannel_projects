[
  {
    "text": "५ गाथिनो विश्वामित्रः । अग्निः । गायत्री, १ अनुष्टुप् ।",
    "index": 0,
    "shloka_num": null
  },
  {
    "text": "अग्ने॒ सह॑स्व॒ पृत॑ना अ॒भिमा॑ती॒रपा॑स्य ।\nदु॒ष्टर॒स्तर॒न्नरा॑ती॒र्वर्चो॑ धा य॒ज्ञवा॑हसे ॥१॥",
    "index": 1,
    "shloka_num": 1
  },
  {
    "text": "अग्न॑ इ॒ळा समि॑ध्यसे वी॒तिहो॑त्रो॒ अम॑र्त्यः ।\nजु॒षस्व॒ सू नो॑ अध्व॒रम् ॥२॥",
    "index": 2,
    "shloka_num": 2
  },
  {
    "text": "अग्ने॑ द्यु॒म्नेन॑ जागृवे॒ सह॑सः सूनवाहुत ।\nएदं ब॒र्हिः स॑दो॒ मम॑ ॥३॥",
    "index": 3,
    "shloka_num": 3
  },
  {
    "text": "अग्ने॒ विश्वे॑भिर॒ग्निभि॑र्दे॒वेभि॑र्महया॒ गिरः॑ ।\nय॒ज्ञेषु॒ य उ॑ चा॒यवः॑ ॥४॥",
    "index": 4,
    "shloka_num": 4
  },
  {
    "text": "अग्ने॒ दा दा॒शुषे॑ र॒यिं वी॒रव॑न्तं॒ परी॑णसम् ।\nशि॒शी॒हि नः॑ सूनु॒मतः॑ ॥५॥",
    "index": 5,
    "shloka_num": 5
  }
]
