[
  {
    "text": "५ दीर्घतमा औचथ्यः । अग्निः । विराट् ।",
    "index": 0,
    "shloka_num": null
  },
  {
    "text": "म॒हः स रा॒य एष॑ते॒ पति॒र्दन्नि॒न इ॒नस्य॒ वसु॑नः प॒द आ ।",
    "index": 1,
    "shloka_num": null
  },
  {
    "text": "उप॒ ध्रज॑न्त॒मद्र॑यो वि॒धन्नित् ॥१॥",
    "index": 2,
    "shloka_num": 1
  },
  {
    "text": "स यो वृषा॑ न॒रां न रोद॑स्यो॒: श्रवो॑भि॒रस्ति॑ जी॒वपी॑तसर्गः ।",
    "index": 3,
    "shloka_num": null
  },
  {
    "text": "प्र यः स॑स्रा॒णः शि॑श्री॒त योनौ॑ ॥२॥",
    "index": 4,
    "shloka_num": 2
  },
  {
    "text": "आ यः पुरं॒ नार्मि॑णी॒मदी॑दे॒दत्य॑: क॒विर्न॑भ॒न्यो॒ ३ नार्वा॑ ।",
    "index": 5,
    "shloka_num": null
  },
  {
    "text": "सूरो॒ न रु॑रु॒क्वाञ्छ॒तात्मा॑ ॥३॥",
    "index": 6,
    "shloka_num": 3
  },
  {
    "text": "अ॒भि द्वि॒जन्मा॒ त्री रो॑च॒नानि॒ विश्वा॒ रजां॑सि शुशुचा॒नो अ॑स्थात् ।",
    "index": 7,
    "shloka_num": null
  },
  {
    "text": "होता॒ यजि॑ष्ठो अ॒पां स॒धस्थ॑श ॥४॥",
    "index": 8,
    "shloka_num": 4
  },
  {
    "text": "अ॒यं स होता॒ यो द्वि॒जन्मा॒ विश्वा॑ द॒धे वार्या॑णि श्रव॒स्या ।",
    "index": 9,
    "shloka_num": null
  },
  {
    "text": "मर्तो॒ यो अ॑स्मै सु॒तुको॑ द॒दाश॑ ॥५॥",
    "index": 10,
    "shloka_num": 5
  }
]
