[
  {
    "text": "“अथ पञ्चत्रिंशोऽध्यायः ।\nस॒हस्र॑शीर्षा॒ पुरु॑षः सहस्रा॒क्षः स॒हस्र॑पात् ।\nस भूमि॑ स॒र्वत॑ स्पृ॒त्वात्य॑तिष्ठद्दशाङ्गु॒लम् ॥१॥",
    "index": 1,
    "shloka_num": 1
  },
  {
    "text": "१ पुरु॑ष ए॒वेद सर्वं॒ यद्भू॒तं यच्च॑ भा॒व्य॑म् ।\nउ॒तामृ॑त॒त्वस्येशा॑नो॒ यदन्ने॑नाति॒रोह॑ति ॥२॥",
    "index": 2,
    "shloka_num": 2
  },
  {
    "text": "२ ए॒तावा॑नस्य महि॒मातो॒ ज्याया॑श्च॒ पूरु॑षः ।\nपादो॑ऽस्य॒ विश्वा॑ भू॒तानि॑ त्रि॒पाद॑स्या॒मृतं॑ दि॒वि ॥३॥",
    "index": 3,
    "shloka_num": 3
  },
  {
    "text": "३ त्रि॒पादू॒र्ध्व उदै॒त्पुरु॑षः॒ पादो॑ऽस्ये॒हाभ॑व॒त्पुनः॑ ।\nततो॒ विष्व॒ङ् व्य॑क्रामत्साशनानश॒ने अ॒भि ॥४॥",
    "index": 4,
    "shloka_num": 4
  },
  {
    "text": "४ ततो वि॒राळ॑जायत वि॒राजो॒ अधि॒ पूरु॑षः ।\nस जा॒तो अत्य॑रिच्यत प॒श्चाद्भूमि॒मथो॑ पु॒रः ॥५॥",
    "index": 5,
    "shloka_num": 5
  },
  {
    "text": "५ तस्मा॑द्य॒ज्ञात्स॑र्व॒हुतः॒ सम्भृ॑तं पृषदा॒ज्यम् ।\nप॒शूस्ताश्च॑क्रे वाय॒व्या॑नार॒ण्या ग्रा॒म्याश्च॒ ये ॥६॥",
    "index": 6,
    "shloka_num": 6
  },
  {
    "text": "६ तस्मा॑द्य॒ज्ञात्स॑र्व॒हुत॒ ऋचः॒ सामा॑नि जज्ञिरे ।\nछन्दा॑सि जज्ञिरे॒ तस्मा॒द्यजु॒स्तस्मा॑दजायत ॥७॥",
    "index": 7,
    "shloka_num": 7
  },
  {
    "text": "७ तस्मा॒दश्वा॑ अजायन्त॒ ये के चो॑भ॒याद॑तः ।\nगावो॑ ह जज्ञिरे॒ तस्मा॒त्तस्मा॑ज्जा॒ता अ॑जा॒वयः॑ ॥८॥",
    "index": 8,
    "shloka_num": 8
  },
  {
    "text": "८ तं य॒ज्ञं ब॒र्हिषि॒ प्रौक्ष॒न्पुरु॑षं जा॒तम॑ग्र॒तः ।\nतेन॑ दे॒वा अ॑यजन्त सा॒ध्या ऋष॑यश्च॒ ये ॥९॥",
    "index": 9,
    "shloka_num": 9
  },
  {
    "text": "९ यत्पुरु॑षं॒ व्यद॑धुः कति॒धा व्य॑कल्पयन् ।\nमुखं॒ किम॑स्यासीत्किं बा॒हू किमू॒रू पादा॑ उच्येते ॥१०॥",
    "index": 10,
    "shloka_num": 10
  },
  {
    "text": "॥ १० ब्रा॒ह्म॒णो॑ऽस्य॒ मुख॑मासीद्बा॒हू रा॑ज॒न्यः॑ कृ॒तः ।\nऊ॒रू तद॑स्य॒ यद्वै॑श्यः प॒द्भ्या शू॒द्रो अ॑जायत ॥११॥",
    "index": 11,
    "shloka_num": 11
  },
  {
    "text": "॥ ११ च॒न्द्रमा॒ मन॑सो जा॒तश्चक्षोः॒ सूर्यो॑ अजायत ।\nश्रोत्रा॑द्वा॒युश्च॑ प्रा॒णश्च॒ मुखा॑द॒ग्निर॑जायत ॥१२॥",
    "index": 12,
    "shloka_num": 12
  },
  {
    "text": "१२ नाभ्या॑ आसीद॒न्तरि॑क्ष शी॒र्ष्णो द्यौः॒ सम॑वर्तत ।\nप॒द्भ्यां भूमि॒र्दिशः॒ श्रोत्रा॒त्तथा॑ लो॒काँ२ अ॑कल्पयन् ॥१३॥",
    "index": 13,
    "shloka_num": 13
  },
  {
    "text": "१३ (१९४३) यत्पुरु॑षेण ह॒विषा॑ दे॒वा य॒ज्ञमत॑न्वत ।\nव॒स॒न्तो॑ऽस्यासी॒दाज्यं॑ ग्री॒ष्म इ॒ध्मः श॒रद्ध॒विः ॥१४॥",
    "index": 14,
    "shloka_num": 14
  },
  {
    "text": "१४ स॒प्तास्या॑सन्परि॒धय॒स्त्रिः स॒प्त स॒मिधः॑ कृ॒ताः ।\nदे॒वा यद्य॒ज्ञं त॑न्वा॒ना अब॑ध्न॒न्पुरु॑षं प॒शुम् ॥१५॥",
    "index": 15,
    "shloka_num": 15
  },
  {
    "text": "१५ य॒ज्ञेन॑ य॒ज्ञम॑यजन्त दे॒वास्तानि॒ धर्मा॑णि प्रथ॒मान्या॑सन् ।\nते ह॒ नाकं॑ महि॒मानः॑ सचन्त॒ यत्र॒ पूर्वे॑ सा॒ध्याः सन्ति॑ दे॒वाः ॥१६॥",
    "index": 16,
    "shloka_num": 16
  },
  {
    "text": "(१) १६ अ॒द्भ्यः संभृ॑तः पृथि॒व्यै रसा॑च्च वि॒श्वक॑र्मणः॒ सम॑वर्त॒ताग्रे॑ ।\nतस्य॒ त्वष्टा॑ वि॒दध॑द्रू॒पमे॑ति॒ तन्मर्त्य॑स्य देव॒त्वमा॒जान॒मग्रे॑ ॥१॥",
    "index": 17,
    "shloka_num": 1
  },
  {
    "text": "१७ वेदा॒हमे॒तं पुरु॑षं म॒हान्त॑मादि॒त्यव॑र्णं॒ तम॑सः प॒रस्ता॑त् ।\nतमे॒व वि॑दि॒त्वाति॑ मृ॒त्युमे॑ति॒ नान्यः पन्था॑ विद्य॒तेऽय॑नाय ॥२॥",
    "index": 18,
    "shloka_num": 2
  },
  {
    "text": "१८ प्र॒जाप॑तिश्चरति॒ गर्भे॑ अ॒न्तरजा॑यमानो बहु॒धा वि जा॑यते ।\nतस्य॒ योनिं॒ परि॑ पश्यन्ति॒ धीरा॒स्तस्मि॑न्ह तस्थु॒र्भुव॑नानि॒ विश्वा॑ ॥३॥",
    "index": 19,
    "shloka_num": 3
  },
  {
    "text": "१९ यो दे॒वेभ्य॑ आ॒तप॑ति॒ यो दे॒वानां॑ पु॒रोहि॑तः ।\nपूर्वो॒ यो दे॒वेभ्यो॑ जा॒तो नमो॑ रु॒चाय॒ ब्राह्म॑ये ॥४॥",
    "index": 20,
    "shloka_num": 4
  },
  {
    "text": "२० रु॒चं ब्रा॒ह्मं ज॒नय॑न्तो दे॒वा अग्रे॒ तद॑ब्रुवन् ।\nयस्त्वै॒वं ब्रा॑ह्म॒णो वि॒द्यात्तस्य॑ दे॒वा अ॑स॒न्वशे॑ ॥५॥",
    "index": 21,
    "shloka_num": 5
  },
  {
    "text": "२१ श्रीश्च॑ ते ल॒क्ष्मीश्च॒ पत्न्या॑ अहोरा॒त्रे पा॒र्श्वे नक्ष॑त्राणि रू॒पम॒श्विनौ॒ व्यात्त॑म् ।\nइ॒ष्णन्नि॑षाणा॒मुं म॑ इषाण सर्वलो॒कं म॑ इषाण ॥६॥",
    "index": 22,
    "shloka_num": 6
  },
  {
    "text": "(२) २२ तदे॒वाग्निस्तदा॑दि॒त्यस्तद्वा॒युस्तदु॑ च॒न्द्रमाः॑ ।\nतदे॒व शु॒क्रं तद् ब्रह्म॒ तदापः॒ तत्प्र॒जाप॑तिः ॥१॥",
    "index": 23,
    "shloka_num": 1
  },
  {
    "text": "२३ सर्वे॑ निमे॒षा ज॑ज्ञिरे वि॒द्युतः॒ पुरु॑षा॒दधि॑ ।\nनै॑नमू॒र्ध्वं न ति॒र्यञ्चं॒ न मध्ये॒ परि॑ जग्रभत् ॥२॥",
    "index": 24,
    "shloka_num": 2
  },
  {
    "text": "२४ न तस्य॑ प्रति॒मा अ॑स्ति॒ यस्य॒ नाम॑ म॒हद्यशः॑ ।\nहि॒र॒ण्य॒ग॒र्भ इत्ये॒षः ॥३॥",
    "index": 25,
    "shloka_num": 3
  },
  {
    "text": "२५ ए॒षो ह॑ दे॒वः प्र॒दिशोऽनु॒ सर्वाः॒ पूर्वो॑ ह जा॒तः स॑ उ॒ गर्भे॑ अ॒न्तः ।\nस ए॒व जा॒तः स ज॑नि॒ष्यमा॑णः प्र॒त्यङ् जना॑स्तिष्ठति स॒र्वतो॑मुखः ।\nयस्मा॒न्न जा॒त इत्येषः ॥४॥",
    "index": 26,
    "shloka_num": 4
  },
  {
    "text": "२६ वे॒नस्तत्प॑श्य॒न्निहि॑तं॒ गुहा॒ सद्यत्र॒ विश्वं॒ भव॒त्येक॑नीळम् ।\nतस्मि॑न्नि॒द सं च॒ वि चै॑ति॒ सर्व॒ स ओतः॒ प्रोत॑श्च वि॒भूः प्र॒जासु॑ ॥५॥",
    "index": 27,
    "shloka_num": 5
  },
  {
    "text": "२७ प्र तद्वो॑चेद॒मृतं॒ नु वि॒द्वान्ग॑न्ध॒र्वो धाम॒ विभृ॑तं॒ गुहा॒ सत् ।\nत्रीणि॑ प॒दानि॒ निहि॑ता॒ गुहा॑स्य॒ यस्तानि॒ वेद॒ स पि॒तुः पि॒तास॑त् ॥६॥",
    "index": 28,
    "shloka_num": 6
  },
  {
    "text": "२८ ॥ स नो॒ बन्धु॑र्जनि॒ता स वि॑धा॒ता धामा॑नि वेद॒ भुव॑नानि॒ विश्वा॑ ।\nयत्र॑ दे॒वा अ॒मृत॑मानशा॒नास्तृ॒तीये॒ धाम॑न्न॒ध्यर॑यन्त ॥७॥",
    "index": 29,
    "shloka_num": 7
  },
  {
    "text": "२९ प॒रीत्य॑ भू॒तानि॑ प॒रीत्य॑ लो॒कान्प॒रीत्य॒ सर्वाः॑ प्र॒दिशो॒ दिश॑श्च ।\nउ॒प॒स्थाय॑ प्रथम॒जामृ॒तस्या॒त्मना॒त्मान॑म॒भि सं वि॑वेश ॥८॥",
    "index": 30,
    "shloka_num": 8
  },
  {
    "text": "३० परि॒ द्यावा॑पृथि॒वी स॒द्य इ॒त्वा परि॑ लो॒कान्परि॒ दिशः॒ परि॒ स्वः॑ ।\nऋ॒तस्य॒ तन्तुं॒ वित॑तं वि॒चृत्य॒ तद॑पश्य॒त्तद॑भव॒त्तदा॑सीत् ॥९॥",
    "index": 31,
    "shloka_num": 9
  },
  {
    "text": "३१ सद॑स॒स्पति॒मद्भु॑तं प्रि॒यमिन्द्र॑स्य॒ काम्य॑म् ।\nस॒निं मे॒धाम॑यासि॒ष॒ स्वाहा॑ ॥१०॥",
    "index": 32,
    "shloka_num": 10
  },
  {
    "text": "॥ ३२ यां मे॒धां दे॑वग॒णाः पि॒तर॑श्चो॒पास॑ते ।\nतया॒ माम॒द्य मे॒धयाग्ने॑ मे॒धावि॑नं कुरु॒ स्वाहा॑ ॥११॥",
    "index": 33,
    "shloka_num": 11
  },
  {
    "text": "॥ ३३ इ॒दं मे॒ ब्रह्म॑ च क्ष॒त्रं चो॒भे श्रिय॑मश्नुताम् ।\nमयि॑ दे॒वा द॑धतु॒ श्रिय॒मुत्त॑मां॒ तस्यै॑ ते॒ स्वाहा॑ ॥१२॥",
    "index": 34,
    "shloka_num": 12
  },
  {
    "text": "(३) ३४ अपे॒तो य॑न्तु प॒णयोऽसु॑म्ना देवपी॒यवः॑ ।\nअ॒स्य लो॒कः सु॒ताव॑तः ॥१॥",
    "index": 35,
    "shloka_num": 1
  },
  {
    "text": "३५ द्युभि॒रहो॑भिर॒क्तुभि॒र्व्य॑क्तं य॒मो द॑दात्वव॒सान॑मस्मै ।\nस॒वि॒ता ते॒ शरी॑रेभ्यः पृथि॒व्याँ लो॒कमि॑च्छतु ।\nतस्मै॑ युज्यन्तामु॒स्रियाः॑ ॥२॥",
    "index": 36,
    "shloka_num": 2
  },
  {
    "text": "३६ वा॒युः पु॑नातु सवि॒ता पु॑नात्व॒ग्नेर्भ्राज॑सा॒ सूर्य॑स्य॒ वर्च॑सा ।\nवि मु॑च्यन्तामु॒स्रियाः॑ ॥३॥",
    "index": 37,
    "shloka_num": 3
  },
  {
    "text": "३७ अ॒श्व॒त्थे वो॑ नि॒षद॑नं प॒र्णे वो॑ वस॒तिष्कृ॒ता ।\nगो॒भाज॒ इत्किला॑सथ॒ यत्स॒नव॑थ॒ पूरु॑षम् ॥४॥",
    "index": 38,
    "shloka_num": 4
  },
  {
    "text": "३८ स॒वि॒ता ते॒ शरी॑राणि मा॒तुरु॒पस्थ॒ आ व॑पतु ।\nतस्मै॑ पृथिवि॒ शं भ॑व ।\nप्र॒जाप॑तौ त्वा दे॒वता॑या॒मुपो॑दके लो॒के नि द॑धाम्य॒सौ ॥५॥",
    "index": 39,
    "shloka_num": 5
  },
  {
    "text": "३९ परं॑ मृत्यो॒ अनु॒ परे॑हि॒ पन्थाँ॒ यस्ते॑ अ॒न्य इत॑रो देव॒याना॑त् ।\nचक्षु॑ष्मते शृण्व॒ते ते॑ ब्रवीमि॒ मा नः॑ प्र॒जा री॑रिषो॒ मोत वी॒रान् ॥६॥",
    "index": 40,
    "shloka_num": 6
  },
  {
    "text": "४० शं वातः॒ श हि ते॒ घृणिः॒ शं ते॑ भव॒न्त्विष्ट॑काः ।\nशं ते॑ भवन्त्व॒ग्नयः॒ पार्थि॑वासो॒ मा त्वा॒भि शू॑शुचन् ॥७॥",
    "index": 41,
    "shloka_num": 7
  },
  {
    "text": "४१ कल्प॑न्तां ते॒ दिश॒स्तुभ्य॒मापः॑ शि॒वत॑मा॒स्तुभ्यं॑ भवन्तु॒ सिन्ध॑वः ।\nअ॒न्तरि॑क्ष शि॒वं तुभ्यं॒ कल्प॑न्तां ते॒ दिशः॒ सर्वाः॑ ॥८॥",
    "index": 42,
    "shloka_num": 8
  },
  {
    "text": "४२ (१९७२) अश्म॑न्वती रीयते॒ स र॑भध्व॒मुत्ति॑ष्ठत॒ प्र त॑रता॒ सखा॑यः ।\nअत्र॑ जही॒मोऽशि॑वा॒ ये अस॑ञ्छि॒वान्व॒यमुत्त॑रेमा॒भि वाजा॑न् ॥९॥",
    "index": 43,
    "shloka_num": 9
  },
  {
    "text": "४३ अपा॒घमप॒ किल्वि॑ष॒मप॑ कृ॒त्यामपो॒ रपः॑ ।\nअपा॑मार्ग॒ त्वम॒स्मदप॑ दुः॒ष्वप्न्य॑ सुव ॥१०॥",
    "index": 44,
    "shloka_num": 10
  },
  {
    "text": "॥ ४४ सु॒मि॒त्रि॒या न॒ आप॒ ओष॑धयः सन्तु दुर्मित्रि॒यास्तस्मै॑ सन्तु॒ ।\nयो॒ऽस्मान्द्वे॑ष्टि॒ यं च॑ व॒यं द्वि॒ष्मः ॥११॥",
    "index": 45,
    "shloka_num": 11
  },
  {
    "text": "॥ ४५ अ॒न॒ड्वाह॑म॒न्वार॑भामहे स्व॒स्तये॑ ।\nस न॒ इन्द्र॑ इव दे॒वेभ्यो॒ वह्निः॑ सं॒तर॑णो भव ॥१२॥",
    "index": 46,
    "shloka_num": 12
  },
  {
    "text": "४६ उद्व॒यं तम॑स॒स्परि॒ स्वः॒ पश्य॑न्त॒ उत्त॑रम् ।\nदे॒वं दे॑व॒त्रा सूर्य॒मग॑न्म॒ ज्योति॑रुत्त॒मम् ॥१३॥",
    "index": 47,
    "shloka_num": 13
  },
  {
    "text": "४७ अग्न॒ आयू॑षि पवस॒ आ सु॒वोर्ज॒मिषं॑ च नः ।\nआ॒रे बा॑धस्व दु॒च्छुना॑म् ॥१४॥",
    "index": 48,
    "shloka_num": 14
  },
  {
    "text": "४८ आयु॑ष्मानग्ने ह॒विषा॑ वृधा॒नो घृ॒तप्र॑तीको घृ॒तयो॑निरेधि ।\nघृ॒तं पी॒त्वा मधु॒ चारु॒ गव्यं॑ पि॒तेव॑ पु॒त्रम॒भि र॑क्षतादि॒मान्त्स्वाहा॑ ॥१५॥",
    "index": 49,
    "shloka_num": 15
  },
  {
    "text": "४९ इ॒मं जी॒वेभ्यः॑ परि॒धिं द॑धामि मैषां॒ नु गा॒दप॑रो॒ अर्थ॑मे॒तम् ।\nश॒तं जी॑वन्तु श॒रदः॑ पुरू॒चीर॒न्तर्मृ॒त्युं द॑धतां॒ पर्व॑तेन ॥१६॥",
    "index": 50,
    "shloka_num": 16
  },
  {
    "text": "५० परी॒मे गाम॑नेषत॒ पर्य॒ग्निम॑हृषत ।\nदे॒वेष्व॑क्रत॒ श्रवः॒ क इ॒माँ२ आ द॑धर्षति ॥१७॥",
    "index": 51,
    "shloka_num": 17
  },
  {
    "text": "५१ क्र॒व्याद॑म॒ग्निं प्र हि॑णोमि दू॒रं य॑म॒राज्यं॑ गच्छतु रिप्रवा॒हः ।\nइ॒हैवायमित॑रो जा॒तवे॑दा दे॒वेभ्यो॑ ह॒व्यं व॑हतु प्रजा॒नन् ॥१८॥",
    "index": 52,
    "shloka_num": 18
  },
  {
    "text": "५२ वह॑ व॒पां जा॑तवेदः पि॒तृभ्यो॒ यत्रै॑ना॒न्वेत्थ॒ निहि॑तान्परा॒के ।\nमेद॑सः कु॒ल्या उप॒ तान्त्स्र॑वन्तु स॒त्या ए॑षामा॒शिषः॑ सन्तु॒ कामाः॒ स्वाहा॑ ॥१९॥",
    "index": 53,
    "shloka_num": 19
  },
  {
    "text": "५३ स्यो॒ना पृ॑थिवि नो भवानृक्ष॒रा नि॒वेश॑नी ।\nयच्छा॑ नः॒ शर्म॑ स॒प्रथाः॑ ।\nअप॑ नः॒ शोशु॑चद॒धम् ॥२०॥",
    "index": 54,
    "shloka_num": 20
  },
  {
    "text": "॥ ५४ अ॒स्मात्त्वमधि॑ जा॒तो॑ऽसि॒ त्वद॒यं जा॑यतां॒ पुनः॑ ।\nअ॒सौ स्व॒र्गाय॑ लो॒काय॒ स्वाहा॑ ।\nअप॑ नः॒ शोशु॑चद॒घम् ॥२१॥",
    "index": 55,
    "shloka_num": 21
  },
  {
    "text": "॥ (४) ५५ (१९८५) ॥इति शुक्लयजुःकाण्वसंहितायां पञ्चत्रिंशोऽध्यायः ॥३॥",
    "index": 56,
    "shloka_num": 3
  },
  {
    "text": "५ ॥”",
    "index": 57,
    "shloka_num": null
  }
]
