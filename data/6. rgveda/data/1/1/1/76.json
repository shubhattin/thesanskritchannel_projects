[
  {
    "text": "५ गोतमो राहूगणः । अग्निः । त्रिष्टुप् ।",
    "index": 0,
    "shloka_num": null
  },
  {
    "text": "का त॒ उपे॑ति॒र्मन॑सो॒ वरा॑य॒ भुव॑दग्ने॒ शंत॑मा॒ का म॑नी॒षा ।",
    "index": 1,
    "shloka_num": null
  },
  {
    "text": "को वा॑ य॒ज्ञैः परि॒ दक्षं॑ त आप॒ केन॑ वा ते॒ मन॑सा दाशेम ॥१॥",
    "index": 2,
    "shloka_num": 1
  },
  {
    "text": "एह्य॑ग्न इ॒ह होता॒ नि षी॒दाद॑ब्ध॒: सु पु॑रए॒ता भ॑वा नः ।",
    "index": 3,
    "shloka_num": null
  },
  {
    "text": "अव॑तां त्वा॒ रोद॑सी विश्वमि॒न्वे यजा॑ म॒हे सौ॑मन॒साय॑ दे॒वान् ॥२॥",
    "index": 4,
    "shloka_num": 2
  },
  {
    "text": "प्र सु विश्वा॑न् र॒क्षसो॒ धक्ष्य॑ग्ने॒ भवा॑ य॒ज्ञाना॑मभिशस्ति॒पावा॑ ।",
    "index": 5,
    "shloka_num": null
  },
  {
    "text": "अथा व॑ह॒ सोम॑पतिं॒ हरि॑भ्यामाति॒थ्यम॑स्मै चकृमा सु॒दाव्ने॑ ॥३॥",
    "index": 6,
    "shloka_num": 3
  },
  {
    "text": "प्र॒जाव॑ता॒ वच॑सा॒ वह्नि॑रा॒सा ऽऽ च॑ हु॒वे नि च॑ सत्सी॒ह दे॒वैः ।",
    "index": 7,
    "shloka_num": null
  },
  {
    "text": "वेषि॑ हो॒त्रमु॒त पो॒त्रं य॑जत्र बो॒धि प्र॑यन्तर्जनित॒र्वसू॑नाम् ॥४॥",
    "index": 8,
    "shloka_num": 4
  },
  {
    "text": "यथा॒ विप्र॑स्य॒ मनु॑षो ह॒विर्भि॑र्दे॒वाँ अय॑जः क॒विभि॑: क॒विः सन् ।",
    "index": 9,
    "shloka_num": null
  },
  {
    "text": "ए॒वा हो॑तः सत्यतर॒ त्वम॒द्याग्ने॑ म॒न्द्रया॑ जु॒ह्वा॑ यजस्व ॥५॥",
    "index": 10,
    "shloka_num": 5
  }
]
