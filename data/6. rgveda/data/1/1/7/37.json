[
  {
    "text": "८ मैत्रावरुणिर्वसिष्ठ: । विश्वे देवा: । त्रिष्टुप् ।",
    "index": 0,
    "shloka_num": null
  },
  {
    "text": "आ वो॒ वाहि॑ष्ठो वहतु स्त॒वध्यै॒ रथो॑ वाजा ऋभुक्षणो॒ अमृ॑क्तः ।",
    "index": 1,
    "shloka_num": null
  },
  {
    "text": "अ॒भि त्रि॑पृ॒ष्ठैः सव॑नेषु॒ सोमै॒र्मदे॑ सुशिप्रा म॒हभि॑: पृणध्वम् ॥१॥",
    "index": 2,
    "shloka_num": 1
  },
  {
    "text": "यू॒यं ह॒ रत्नं॑ म॒घव॑त्सु धत्थ स्व॒र्दृश॑ ऋभुक्षणो॒ अमृ॑क्तम् ।",
    "index": 3,
    "shloka_num": null
  },
  {
    "text": "सं य॒ज्ञेषु॑ स्वधावन्तः पिबध्वं॒ वि नो॒ राधां॑सि म॒तिभि॑र्दयध्वम् ॥२॥",
    "index": 4,
    "shloka_num": 2
  },
  {
    "text": "उ॒वोचि॑थ॒ हि म॑घवन्दे॒ष्णं म॒हो अर्भ॑स्य॒ वसु॑नो विभा॒गे ।",
    "index": 5,
    "shloka_num": null
  },
  {
    "text": "उ॒भा ते॑ पू॒र्णा वसु॑ना॒ गभ॑स्ती॒ न सू॒नृता॒ नि य॑मते वस॒व्या॑ ॥३॥",
    "index": 6,
    "shloka_num": 3
  },
  {
    "text": "त्वमि॑न्द्र॒ स्वय॑शा ऋभु॒क्षा वाजो॒ न सा॒धुरस्त॑मे॒ष्यृक्वा॑ ।",
    "index": 7,
    "shloka_num": null
  },
  {
    "text": "व॒यं नु ते॑ दा॒श्वांस॑: स्याम॒ ब्रह्म॑ कृ॒ण्वन्तो॑ हरिवो॒ वसि॑ष्ठाः ॥४॥",
    "index": 8,
    "shloka_num": 4
  },
  {
    "text": "सनि॑तासि प्र॒वतो॑ दा॒शुषे॑ चि॒द्याभि॒र्विवे॑षो हर्यश्व धी॒भिः ।",
    "index": 9,
    "shloka_num": null
  },
  {
    "text": "व॒व॒न्मा नु ते॒ युज्या॑भिरू॒ती क॒दा न॑ इन्द्र रा॒य आ द॑शस्येः ॥५॥",
    "index": 10,
    "shloka_num": 5
  },
  {
    "text": "वा॒सय॑सीव वे॒धस॒स्त्वं न॑: क॒दा न॑ इन्द्र॒ वच॑सो बुबोधः ।",
    "index": 11,
    "shloka_num": null
  },
  {
    "text": "अस्तं॑ ता॒त्या धि॒या र॒यिं सु॒वीरं॑ पृ॒क्षो नो॒ अर्वा॒ न्यु॑हीत वा॒जी ॥६॥",
    "index": 12,
    "shloka_num": 6
  },
  {
    "text": "अ॒भि यं दे॒वी निॠ॑तिश्चि॒दीशे॒ नक्ष॑न्त॒ इन्द्रं॑ श॒रद॑: सु॒पृक्ष॑: ।",
    "index": 13,
    "shloka_num": null
  },
  {
    "text": "उप॑ त्रिब॒न्धुर्ज॒रद॑ष्टिमे॒त्यस्व॑वेशं॒ यं कृ॒णव॑न्त॒ मर्ता॑: ॥७॥",
    "index": 14,
    "shloka_num": 7
  },
  {
    "text": "आ नो॒ राधां॑सि सवित स्त॒वध्या॒ आ रायो॑ यन्तु॒ पर्व॑तस्य रा॒तौ । स",
    "index": 15,
    "shloka_num": null
  },
  {
    "text": "दा॑ नो दि॒व्यः पा॒युः सि॑षक्तु यू॒यं पा॑त स्व॒स्तिभि॒: सदा॑ नः ॥८॥",
    "index": 16,
    "shloka_num": 8
  }
]
