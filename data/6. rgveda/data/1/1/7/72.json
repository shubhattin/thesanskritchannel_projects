[
  {
    "text": "५ मैत्रावरुणिर्वसिष्ठ: । अश्विनौ  । त्रिष्टुप्  ।",
    "index": 0,
    "shloka_num": null
  },
  {
    "text": "आ गोम॑ता नासत्या॒ रथे॒नाऽश्वा॑वता पुरुश्च॒न्द्रेण॑ यातम्  ।",
    "index": 1,
    "shloka_num": null
  },
  {
    "text": "अ॒भि वां॒ विश्वा॑ नि॒युत॑: सचन्ते स्पा॒र्हया॑ श्रि॒या त॒न्वा॑ शुभा॒ना  ॥१॥",
    "index": 2,
    "shloka_num": 1
  },
  {
    "text": "आ नो॑ दे॒वेभि॒रुप॑ यातम॒र्वाक्स॒जोष॑सा नासत्या॒ रथे॑न  ।",
    "index": 3,
    "shloka_num": null
  },
  {
    "text": "यु॒वोर्हि न॑: स॒ख्या पित्र्या॑णि समा॒नो बन्धु॑रु॒त तस्य॑ वित्तम्  ॥२॥",
    "index": 4,
    "shloka_num": 2
  },
  {
    "text": "उदु॒ स्तोमा॑सो अ॒श्विनो॑रबुध्रञ्जा॒मि ब्रह्मा॑ण्यु॒षस॑श्च दे॒वीः  ।",
    "index": 5,
    "shloka_num": null
  },
  {
    "text": "आ॒विवा॑स॒न्रोद॑सी॒ धिष्ण्ये॒मे अच्छा॒ विप्रो॒ नास॑त्या विवक्ति  ॥३॥",
    "index": 6,
    "shloka_num": 3
  },
  {
    "text": "वि चेदु॒च्छन्त्य॑श्विना उ॒षास॒: प्र वां॒ ब्रह्मा॑णि का॒रवो॑ भरन्ते  ।",
    "index": 7,
    "shloka_num": null
  },
  {
    "text": "ऊ॒र्ध्वं भा॒नुं स॑वि॒ता दे॒वो अ॑श्रेद्बृ॒हद॒ग्नय॑: स॒मिधा॑ जरन्ते  ॥४॥",
    "index": 8,
    "shloka_num": 4
  },
  {
    "text": "आ प॒श्चाता॑न्नास॒त्या पु॒रस्ता॒दाश्वि॑ना यातमध॒रादुद॑क्तात्  ।",
    "index": 9,
    "shloka_num": null
  },
  {
    "text": "आ वि॒श्वत॒: पाञ्च॑जन्येन रा॒या यू॒यं पा॑त स्व॒स्तिभि॒: सदा॑ नः  ॥५॥",
    "index": 10,
    "shloka_num": 5
  }
]
