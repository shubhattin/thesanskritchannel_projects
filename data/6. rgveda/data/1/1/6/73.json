[
  {
    "text": "३ बार्हस्पत्यो भरद्वाजः ।",
    "index": 0,
    "shloka_num": null
  },
  {
    "text": "बृहस्पतिः ।\nत्रिष्टुप् ।\nयो अ॑द्रि॒भित्प्र॑थम॒जा ऋ॒तावा॒ बृह॒स्पति॑राङ्गिर॒सो ह॒विष्मा॑न् ।\nद्वि॒बर्ह॑ज्मा प्राघर्म॒सत्पि॒ता न॒ आ रोद॑सी वृष॒भो रो॑रवीति ॥१॥",
    "index": 1,
    "shloka_num": 1
  },
  {
    "text": "जना॑य चि॒द्य ईव॑त उ लो॒कं बृह॒स्पति॑र्दे॒वहू॑तौ च॒कार॑ ।\nघ्नन्वृ॒त्राणि॒ वि पुरो॑ दर्दरीति॒ जय॒ञ्छत्रूँ॑र॒मित्रा॑न्पृ॒त्सु साह॑न् ॥२॥",
    "index": 2,
    "shloka_num": 2
  },
  {
    "text": "बृह॒स्पतिः॒ सम॑जय॒द्वसू॑नि म॒हो व्र॒जान्गोम॑तो दे॒व ए॒षः ।\nअ॒पः सिषा॑स॒न्त्स्व१रप्र॑तीतो॒ बृह॒स्पति॒र्हन्त्य॒मित्र॑म॒र्कैः ॥३॥",
    "index": 3,
    "shloka_num": 3
  }
]
