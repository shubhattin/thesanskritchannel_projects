॥ ॐ श्री परमात्मने नमः ॥
AUm shrI paramAtmane namaH

I bow down to the Supreme Consciousness

॥ अथ श्रीमद्भगवद्गीता ॥
atha shrImadbhagavadgItA

And Now, We start the Holy Bhagavadgita

अथैकादशोऽध्यायः ।   विश्वरूपदर्शनयोगः
athaikAdashoadhyAyaH    vishvarUpadarshanayogaH

Thus starts the eleventh chapter of Bhagavad Gita, called vishwarUpa darshana yogaH

अर्जुन उवाच ।
arjuna uvAcha 

After having heard the glories of the divine state of existence of Lord Krishna, Arjuna then spoke thus:

मदनुग्रहाय परमं गुह्यमध्यात्मसंज्ञितम् ।
यत्त्वयोक्तं वचस्तेन मोहोऽयं विगतो मम ॥ ११-१॥
madanugrahAya paramaM guhyamadhyAtmasanjnitam 
yattvayoktan vachastena mohoayaM vigato mama  11.1

Through the words that you have spoken for my benefit, describing the highest and well-preserved science of realizing the self, my delusion has been removed!

भवाप्ययौ हि भूतानां श्रुतौ विस्तरशो मया ।
त्वत्तः कमलपत्राक्ष माहात्म्यमपि चाव्ययम् ॥ ११-२॥
bhavApyayau hi bhUtAnAn shrutau vistarasho mayA 
tvattaH kamalapatrAkSha mAhAtmyamapi chAvyayam  11.2

The cycles of creation and dissolution of all creatures has been heard by me in complete detail.
From you, O lotus eyed one, I have received the knowledge of this great unchanging truth.

एवमेतद्यथात्थ त्वमात्मानं परमेश्वर ।
द्रष्टुमिच्छामि ते रूपमैश्वरं पुरुषोत्तम ॥ ११-३॥
evametadyathAttha tvamAtmAnaM parameshvara 
draShTumichChAmi te rUpamaishvaraM puruShottama  11.3

O Lord, the way you have described to me of the nature of the true identity of you self, I too wish to realize the form of your divine state of existence.

मन्यसे यदि तच्छक्यं मया द्रष्टुमिति प्रभो ।
योगेश्वर ततो मे त्वं दर्शयात्मानमव्ययम् ॥ ११-४॥
manyase yadi tachChakyaM mayA draShTumiti prabho 
yogeshvara tato me tvan darshayAtmAnamavyayam  11.4

If you feel that it is possible for me to realize this, O lord of yoga, then please make me see the true nature of this unchanging self.

श्रीभगवानुवाच ।
shrIbhagavAnuvAcha 

And then, Lord Krishna said:

पश्य मे पार्थ रूपाणि शतशोऽथ सहस्रशः ।
नानाविधानि दिव्यानि नानावर्णाकृतीनि च ॥ ११-५॥
pashya me pArtha rUpANi shatashoatha sahasrashaH 
nAnAvidhAni divyAni nAnAvarNAkRtIni cha  11.5

O pArtha, behold hundreds if not thousands of my divine manifestations, which are of varying shapes, sizes, and colors.

पश्यादित्यान्वसून्रुद्रानश्विनौ मरुतस्तथा ।
बहून्यदृष्टपूर्वाणि पश्याश्चर्याणि भारत ॥ ११-६॥
pashyAdityAnvasUnhrudrAnashvinau marutastathA 
bahUnyadRShTapUrvANi pashyAshcharyANi bhArata  11.6

O descendant of the Bharatas,see that "I" am the (twelve) sons of Aditi, the (eight) Vasus, the (eleven) Rudras, the (two) Ashwini Kumars, as well as the (forty-nine) Maruts. See all of these wondrous manifestations which have never been seen before.

इहैकस्थं जगत्कृत्स्नं पश्याद्य सचराचरम् ।
मम देहे गुडाकेश यच्चान्यद् द्रष्टुमिच्छसि ॥ ११-७॥
ihaikasthan jagatkRtsnaM pashyAdya sacharAcharam 
mama dehe guDAkesha yachchAnyad draShTumichChasi  11.7

O guDAkesha, watch all aspects of creation, both mobile and immobile are present here now. 
Whatever else you wish to see, notice that it is all in my own form.

न तु मां शक्यसे द्रष्टुमनेनैव स्वचक्षुषा ।
दिव्यं ददामि ते चक्षुः पश्य मे योगमैश्वरम् ॥ ११-८॥
na tu mAn shakyase draShTumanenaiva svachakShuShA 
divyan dadAmi te chakShuH pashya me yogamaishvaram  11.8

It is not possible to see the true extent of "Me" with these physical eyes. I now grant you divine vision. Behold the glory of my yoga.

सञ्जय उवाच ।
sanjaya uvAcha 

And then, Dhritarashtra's minister sanjaya who has been narrating the ongoings at the battlefield of kurukshetra, addressed his king thus.

एवमुक्त्वा ततो राजन्महायोगेश्वरो हरिः ।
दर्शयामास पार्थाय परमं रूपमैश्वरम् ॥ ११-९॥
evamuktvA tato rAjanmahAyogeshvaro hariH 
darshayAmAsa pArthAya paramaM rUpamaishvaram  11.9

O King, having spoken thus, the highest lord of yoga, Shree Hari, displayed his divine and opulent form to Arjuna.

अनेकवक्त्रनयनमनेकाद्भुतदर्शनम् ।
अनेकदिव्याभरणं दिव्यानेकोद्यतायुधम् ॥ ११-१०॥
anekavaktranayanamanekAdhbhutadarshanam 
anekadivyAbharaNaM divyAnekodyatAyudham  11.10

A form of many faces and eyes, decorated with many celestial ornaments and wielding many kinds of divine weapons. 

दिव्यमाल्याम्बरधरं दिव्यगन्धानुलेपनम् ।
सर्वाश्चर्यमयं देवमनन्तं विश्वतोमुखम् ॥ ११-११॥
divyamAlyAmbaradharaM divyagandhAnulepanam 
sarvAshcharyamayaM devamanantaM vishvatomukham  11.11

A form adorned in many garlands and anointed with many fragrances. 
An awe-inducing form of the divine, which is endless and all pervading.

दिवि सूर्यसहस्रस्य भवेद्युगपदुत्थिता ।
यदि भाः सदृशी सा स्याद्भासस्तस्य महात्मनः ॥ ११-१२॥
divi sUryasahasrasya bhavedyugapadutthitA 
yadi bhAH sadRshI sA syAdbhAsastasya mahAtmanaH  11.12

If a thousand suns were to blaze forth together in the sky, that brilliance might be comparable to the radiance of this form!

तत्रैकस्थं जगत्कृत्स्नं प्रविभक्तमनेकधा ।
अपश्यद्देवदेवस्य शरीरे पाण्डवस्तदा ॥ ११-१३॥
tatraikasthan jagatkRtsnaM pravibhaktamanekadhA 
apashyaddevadevasya sharIre pANDavastadA  11.13

And there Arjuna could see the totality of the entire universe with it's varied manifestations established in one place, in that body of the God of gods.

ततः स विस्मयाविष्टो हृष्टरोमा धनञ्जयः ।
प्रणम्य शिरसा देवं कृताञ्जलिरभाषत ॥ ११-१४॥
tataH sa vismayAviShTo hRShTaromA dhananjayaH 
praNamya shirasA devaM kRtAnjalirabhAShata  11.14

Then, Arjuna, full of wonder and with his hair standing on end, bowed his head with folded hands before the Lord and addressed him thus.

अर्जुन उवाच ।
arjuna uvAcha 

Arjuna spoke the following words

पश्यामि देवांस्तव देव देहे
सर्वांस्तथा भूतविशेषसङ्घान् ।
ब्रह्माणमीशं कमलासनस्थ-
मृषींश्च सर्वानुरगांश्च दिव्यान् ॥ ११-१५॥
pashyAmi devAnstava deva dehe
        sarvAnstathA bhUtavisheShasanghAn 
brahmANamIshaM kamalAsanastha.
        mRShInshcha sarvAnuragAnshcha divyAn  11.15

O Lord, I behold within your body all the gods and multitudes of different kinds of beings. 
I see Lord Brahma seated on a lotus, all the sages, and the celestial serpents.

अनेकबाहूदरवक्त्रनेत्रं
पश्यामि त्वां सर्वतोऽनन्तरूपम् ।
नान्तं न मध्यं न पुनस्तवादिं
पश्यामि विश्वेश्वर  विश्वरूप ॥ ११-१६॥
anekabAhUdaravaktranetran
        pashyAmi tvAn sarvatoanantarUpam 
nAntaM na madhyaM na punastavAdin
        pashyAmi vishveshvara  vishvarUpa  11.16

I see your infinite form in every direction, with countless arms, stomachs, faces, and eyes. 
O Lord of the universe, whose form is the universe itself, I do not see your beginning, middle, or end.

किरीटिनं गदिनं चक्रिणं च
तेजोराशिं सर्वतो दीप्तिमन्तम् ।
पश्यामि त्वां दुर्निरीक्ष्यं समन्ताद्
दीप्तानलार्कद्युतिमप्रमेयम् ॥ ११-१७॥
kirITinaM gadinan chakriNan cha
        tejorAshin sarvato dIptimantam 
pashyAmi tvAn durnirIkShyan samantAdh
        dIptAnalArkadyutimaprameyam  11.17

I see your form, adorned with a crown, and armed with the gadA and chakraH.
A form that looks like a huge heap of pure brilliance, shining in all directions.
I see your form which shines like the blazing fire of the Sun, a form that is extremely hard to realize.

त्वमक्षरं परमं वेदितव्यं
त्वमस्य विश्वस्य परं निधानम् ।
त्वमव्ययः शाश्वतधर्मगोप्ता
सनातनस्त्वं पुरुषो मतो मे ॥ ११-१८॥
tvamakSharaM paramaM veditavyan
        tvamasya vishvasya paraM nidhAnam 
tvamavyayaH shAshvatadharmagoptA
        sanAtanastvaM puruSho mato me  11.18

I recognize you as the imperishable sense of self that ought to be realized, the ultimate truth to be known by the scriptures. 
I see you as that which supports all of creation; you are the eternal protector of dharma; and you are the everlasting divinity.

अनादिमध्यान्तमनन्तवीर्य-
मनन्तबाहुं शशिसूर्यनेत्रम् ।
पश्यामि त्वां दीप्तहुताशवक्त्रं
स्वतेजसा विश्वमिदं तपन्तम् ॥ ११-१९॥
anAdimadhyAntamanantavIrya.
        manantabAhun shashisUryanetram 
pashyAmi tvAn dIptahutAshavaktran
        svatejasA vishvamidaM tapantam  11.19

I look at your form which has no beginning, middle or end; a form that is of endless potential, endless capabilities, with the sun and the moon as your eyes; I see your mouth that resembles a fire that is ablaze; I see your form, which spreads warmth to the entire creation by it's radiance.

द्यावापृथिव्योरिदमन्तरं हि
व्याप्तं त्वयैकेन दिशश्च सर्वाः ।
दृष्ट्वाद्भुतं रूपमुग्रं तवेदं
लोकत्रयं प्रव्यथितं महात्मन् ॥ ११-२०॥
dyAvApRthivyoridamantaran hi
        vyAptan tvayaikena dishashcha sarvAH 
dRShTvAdhbhutaM rUpamugran tavedaM
        lokatrayaM pravyathitaM mahAtman  11.20

The space between the sky and earth, and all the directions are pervaded by you alone. 
Seeing your wondrous and terrible form, I see the three worlds trembling in fear, O Greatest of all beings.

अमी हि त्वां सुरसङ्घा विशन्ति
केचिद्भीताः प्राञ्जलयो गृणन्ति ।
स्वस्तीत्युक्त्वा महर्षिसिद्धसङ्घाः
स्तुवन्ति त्वां स्तुतिभिः पुष्कलाभिः ॥ ११-२१॥
amI hi tvAn surasanghA vishanti
        kechidbhItAH prAnjalayo gRNanti 
svastItyuktvA maharShisiddhasanghAH
        stuvanti tvAn stutibhiH puShkalAbhiH  11.21

All the celestial gods are taking refuge in you, by entering into you. 
In awe, some are praising you with folded hands. 
The great sages and enlightened beings are extolling your virtue with auspicious words of praise and prayer.

रुद्रादित्या वसवो ये च साध्या
विश्वेऽश्विनौ मरुतश्चोष्मपाश्च ।
गन्धर्वयक्षासुरसिद्धसङ्घा
वीक्षन्ते त्वां विस्मिताश्चैव सर्वे ॥ ११-२२॥
rudrAdityA vasavo ye cha sAdhyA
        vishveashvinau marutashchoShmapAshcha 
gandharvayakShAsurasiddhasanghA
        vIkShante tvAn vismitAshchaiva sarve  11.22

The Rudras, Adityas, Vasus, Sadhyas, Vishvadevas, Ashwini Kumaras, Maruts, ancestors, Gandharvas, Yakshas, Asuras, and Siddhas are all gazing upon you in wonder.

रूपं महत्ते बहुवक्त्रनेत्रं
महाबाहो बहुबाहूरुपादम् ।
बहूदरं बहुदंष्ट्राकरालं
दृष्ट्वा लोकाः प्रव्यथितास्तथाहम् ॥ ११-२३॥
rUpaM mahatte bahuvaktranetran
        mahAbAho bahubAhUrupAdam 
bahUdaraM bahudanShTrAkarAlaM
        dRShTvA lokAH pravyathitAstathAham  11.23

O mighty Lord, in veneration of your magnificent form with its many mouths, eyes, arms, thighs, legs, stomachs, and terrifying teeth, all the worlds are terror-stricken, and so am I.

नभःस्पृशं दीप्तमनेकवर्णं
व्यात्ताननं दीप्तविशालनेत्रम् ।
दृष्ट्वा हि त्वां प्रव्यथितान्तरात्मा
धृतिं न विन्दामि शमं च विष्णो ॥ ११-२४॥
nabhaHspRshaM dIptamanekavarNan
        vyAttAnanaM dIptavishAlanetram 
dRShTvA hi tvAM pravyathitAntarAtmA
        dhRtin na vindAmi shaman cha viShNo  11.24

O Lord Vishnu, looking at your form of multiple brilliant colours that seems to be touching the sky, with mouths wide open and enormous blazing eyes, my heart is trembling with fear. I have lost all courage and peace of mind.

दंष्ट्राकरालानि च ते मुखानि
दृष्ट्वैव कालानलसन्निभानि ।
दिशो न जाने न लभे च शर्म
प्रसीद देवेश जगन्निवास ॥ ११-२५॥
danShTrAkarAlAni cha te mukhAni
        dRShTvaiva kAlAnalasannibhAni 
disho na jAne na labhe cha sharma
        prasIda devesha jagannivAsa  11.25

Having seen your many mouths bearing your terrible teeth, resembling the raging fire at the time of annihilation, I forget where I am and do not know where to go. O Lord of lords, you are the refuge of the universe; please have compassion towards me.

अमी च त्वां धृतराष्ट्रस्य पुत्राः
सर्वे सहैवावनिपालसङ्घैः ।
भीष्मो द्रोणः सूतपुत्रस्तथासौ
सहास्मदीयैरपि योधमुख्यैः ॥ ११-२६॥
amI cha tvAn dhRtarAShTrasya putrAH
        sarve sahaivAvanipAlasanghaiH 
bhIShmo droNaH sUtaputrastathAsau
        sahAsmadIyairapi yodhamukhyaiH  11.26

All the sons of Dhritarashtra, along with their allied kings, including Bheeshma, Dronacharya, Karna, and also the generals from our side, and the important warriors,

वक्त्राणि ते त्वरमाणा विशन्ति
दंष्ट्राकरालानि भयानकानि ।
केचिद्विलग्ना दशनान्तरेषु
सन्दृश्यन्ते चूर्णितैरुत्तमाङ्गैः ॥ ११-२७॥
vaktrANi te tvaramANA vishanti
        danShTrAkarAlAni bhayAnakAni 
kechidvilagnA dashanAntareShu
        sandRshyante chUrNitairuttamAngaiH  11.27

I see them rushing headlong into your fearsome mouths. 
I see some with their bodies broken and heads smashed between your terrible teeth.

यथा नदीनां बहवोऽम्बुवेगाः
समुद्रमेवाभिमुखा द्रवन्ति ।
तथा तवामी नरलोकवीरा
विशन्ति वक्त्राण्यभिविज्वलन्ति ॥ ११-२८॥
yathA nadInAM bahavoambuvegAH
        samudramevAbhimukhA dravanti 
tathA tavAmI naralokavIrA
        vishanti vaktrANyabhivijvalanti  11.28

As the waters of rivers flow rapidly into the ocean, so do these great warriors enter into your blazing mouths. 

यथा प्रदीप्तं ज्वलनं पतङ्गा
विशन्ति नाशाय समृद्धवेगाः ।
तथैव नाशाय विशन्ति लोकास्-
तवापि वक्त्राणि समृद्धवेगाः ॥ ११-२९॥
yathA pradIptan jvalanaM patangA
        vishanti nAshAya samRddhavegAH 
tathaiva nAshAya vishanti lokAs.
        tavApi vaktrANi samRddhavegAH  11.29

As moths rush with great speed into the fire to perish, so do these armies enter with great speed into your mouths.

लेलिह्यसे ग्रसमानः समन्ताल्-
लोकान्समग्रान्वदनैर्ज्वलद्भिः ।
तेजोभिरापूर्य जगत्समग्रं
भासस्तवोग्राः प्रतपन्ति विष्णो ॥ ११-३०॥
lelihyase grasamAnaH samantAlh.
        lokAnsamagrAnvadanairjvaladbhiH 
tejobhirApUrya jagatsamagran
        bhAsastavogrAH pratapanti viShNo  11.30

With your fiery tongues you are licking up the vast groups of living beings on all sides and devouring them with your blazing mouths. 
O Vishnu, you are scorching the entire universe with the fierce, all-pervading rays of your brilliance.

आख्याहि मे को भवानुग्ररूपो
नमोऽस्तु ते देववर प्रसीद ।
विज्ञातुमिच्छामि भवन्तमाद्यं
न हि प्रजानामि तव प्रवृत्तिम् ॥ ११-३१॥
AkhyAhi me ko bhavAnugrarUpo
        namoastu te devavara prasIda 
vijnAtumichChAmi bhavantamAdyan
        na hi prajAnAmi tava pravRttim  11.31

Tell me who you are, O fierce one!
O God of gods, I bow down before you; please bestow your mercy upon me. 
You, who existed before all of creation, I wish to know who you are, for I do not comprehend your nature and activity.

श्रीभगवानुवाच ।
shrIbhagavAnuvAcha 

And then, Lord Krishna spoke

कालोऽस्मि लोकक्षयकृत्प्रवृद्धो
लोकान्समाहर्तुमिह प्रवृत्तः ।
ऋतेऽपि त्वां न भविष्यन्ति सर्वे
येऽवस्थिताः प्रत्यनीकेषु योधाः ॥ ११-३२॥
kAloasmi lokakShayakRtpravRddho
        lokAnsamAhartumiha pravRttaH 
Rteapi tvAn na bhaviShyanti sarve
        yeavasthitAH pratyanIkeShu yodhAH  11.32

I am mighty kAla, the force of destruction that comes forth to annihilate all the worlds. 
Even without your participation, the warriors fighting in the opposing army shall cease to exist.

तस्मात्त्वमुत्तिष्ठ यशो लभस्व
जित्वा शत्रून् भुङ्क्ष्व राज्यं समृद्धम् ।
मयैवैते निहताः पूर्वमेव
निमित्तमात्रं भव सव्यसाचिन् ॥ ११-३३॥
tasmAttvamuttiShTha yasho labhasva
        jitvA shatrUn bhunhkShva rAjyan samRddham 
mayaivaite nihatAH pUrvameva
        nimittamAtraM bhava savyasAchin  11.33

Therefore, arise and attain honor! 
Conquer your foes and enjoy prosperous rulership. 
These warriors have already been slain by me, and you will only be an instrument of my work, O ambidextrous Arjuna.

द्रोणं च भीष्मं च जयद्रथं च
कर्णं तथान्यानपि योधवीरान् ।
मया हतांस्त्वं जहि मा व्यथिष्ठा
युध्यस्व जेतासि रणे सपत्नान् ॥ ११-३४॥
droNan cha bhIShman cha jayadrathan cha
        karNan tathAnyAnapi yodhavIrAn 
mayA hatAnstvan jahi mA vyathiShThA
        yudhyasva jetAsi raNe sapatnAn  11.34

Dronacharya, Bheeshma, Jayadratha, Karna, and other brave warriors have already been killed by me. 
So slay them without being disturbed. 
Just fight and you will be victorious over your enemies in battle.

सञ्जय उवाच ।
sanjaya uvAcha 

And then the minister, Sanjya spoke:

एतच्छ्रुत्वा वचनं केशवस्य
कृताञ्जलिर्वेपमानः किरीटी ।
नमस्कृत्वा भूय एवाह कृष्णं
सगद्गदं भीतभीतः प्रणम्य ॥ ११-३५॥
etachChrutvA vachanaM keshavasya
        kRtAnjalirvepamAnaH kirITI 
namaskRtvA bhUya evAha kRShNaM
        sagadgadaM bhItabhItaH praNamya  11.35

After hearing these words of Keshava, Arjuna trembled with dread. 
With folded palms, he bowed down before lord Krishna and spoke in a faltering voice, overwhelmed with fear.

अर्जुन उवाच ।
arjuna uvAcha

Arjuna spoke the following words

स्थाने हृषीकेश तव प्रकीर्त्या
जगत्प्रहृष्यत्यनुरज्यते च ।
रक्षांसि भीतानि दिशो द्रवन्ति
सर्वे नमस्यन्ति च सिद्धसङ्घाः ॥ ११-३६॥
sthAne hRShIkesha tava prakIrtyA
        jagatprahRShyatyanurajyate cha 
rakShAnsi bhItAni disho dravanti
        sarve namasyanti cha siddhasanghAH  11.36

AO Master of the senses, it is only apt that the universe rejoices your praise and is enamored by You. 
Demons flee fearfully from you in fear in all directions, and the enlightened saints bow down to you.

कस्माच्च ते न नमेरन्महात्मन्
गरीयसे ब्रह्मणोऽप्यादिकर्त्रे ।
अनन्त देवेश जगन्निवास
त्वमक्षरं सदसत्तत्परं यत् ॥ ११-३७॥
kasmAchcha te na nameranmahAtmanh
        garIyase brahmaNoapyAdikartre 
ananta devesha jagannivAsa
        tvamakSharaM sadasattatparaM yat  11.37

O Great one, who is even greater than Brahma himself, why would they not bow to you? 
O limitless One, O Lord of the devas, O Refuge of the universe, you are the imperishable reality beyond both the manifest and the un-manifest.

त्वमादिदेवः पुरुषः पुराणस्-
त्वमस्य विश्वस्य परं निधानम् ।
वेत्तासि वेद्यं च परं च धाम
त्वया ततं विश्वमनन्तरूप ॥ ११-३८॥
tvamAdidevaH puruShaH purANas.
        tvamasya vishvasya paraM nidhAnam 
vettAsi vedyan cha paran cha dhAma
        tvayA tataM vishvamanantarUpa  11.38

You are the embodiment of prime divinity God and the true sense of self that lies within; 
you are the sole resting place of this universe. 
You are both the knower and the object of knowledge; you are the Supreme Abode. 
O lord who possesses infinite forms, you alone pervade the entire universe.

वायुर्यमोऽग्निर्वरुणः शशाङ्कः
प्रजापतिस्त्वं प्रपितामहश्च ।
नमो नमस्तेऽस्तु सहस्रकृत्वः
पुनश्च भूयोऽपि नमो नमस्ते ॥ ११-३९॥
vAyuryamoagnirvaruNaH shashAnkaH
        prajApatistvaM prapitAmahashcha 
namo namasteastu sahasrakRtvaH
        punashcha bhUyoapi namo namaste  11.39

You are verily vAyu(the god of wind), yama(the god of death), agni(the god of fire), varuNa(the god of water), and chandra(the moon-God). 
You are the creator brahmA, and the great-grandfather of all beings. 
I bow down to you a thousand times, again and yet again!

नमः पुरस्तादथ पृष्ठतस्ते
नमोऽस्तु ते सर्वत एव सर्व ।
अनन्तवीर्यामितविक्रमस्त्वं
सर्वं समाप्नोषि ततोऽसि सर्वः ॥ ११-४०॥
namaH purastAdatha pRShThataste
        namoastu te sarvata eva sarva 
anantavIryAmitavikramastvan
        sarvan samApnoShi tatoasi sarvaH  11.40

O Lord of infinite potential, I bow down to you from the front and the rear; I bow down to you from the directions! 
You are the one of infinite valor, who pervades all of creation, and thus the very creation itself.

सखेति मत्वा प्रसभं यदुक्तं
हे कृष्ण हे यादव हे सखेति ।
अजानता महिमानं तवेदं
मया प्रमादात्प्रणयेन वापि ॥ ११-४१॥
sakheti matvA prasabhaM yaduktaM
        he kRShNa he yAdava he sakheti 
ajAnatA mahimAnaM tavedaM
        mayA pramAdAtpraNayena vApi  11.41

Thinking of you as my friend, I presumptuously addressed you as, “O Krishna,” “O Yadava,” “O dear friend.” 
I was ignorant of your grace, and showed negligence and undue affection towards you. 

यच्चावहासार्थमसत्कृतोऽसि
विहारशय्यासनभोजनेषु ।
एकोऽथवाप्यच्युत तत्समक्षं
तत्क्षामये त्वामहमप्रमेयम् ॥ ११-४२॥
yachchAvahAsArthamasatkRtoasi
        vihArashayyAsanabhojaneShu 
ekoathavApyachyuta tatsamakShan
        tatkShAmaye tvAmahamaprameyam  11.42

And if in ignorant jest, I treated you with disrespect, while playing, resting, sitting, eating, when alone, or before others—for all that I crave forgiveness.

पितासि लोकस्य चराचरस्य
त्वमस्य पूज्यश्च गुरुर्गरीयान् ।
न त्वत्समोऽस्त्यभ्यधिकः कुतोऽन्यो
लोकत्रयेऽप्यप्रतिमप्रभाव ॥ ११-४३॥
pitAsi lokasya charAcharasya
        tvamasya pUjyashcha gururgarIyAn 
na tvatsamoastyabhyadhikaH kutoanyo
        lokatrayeapyapratimaprabhAva  11.43

You are the father of the entire universe, of all moving and non-moving beings. 
You are the most deserving of worship and the supreme spiritual master. 
When there is none equal to you in all the three worlds, then who can possibly be greater than you!

तस्मात्प्रणम्य प्रणिधाय कायं
प्रसादये त्वामहमीशमीड्यम् ।
पितेव पुत्रस्य सखेव सख्युः
प्रियः प्रियायार्हसि देव सोढुम् ॥ ११-४४॥
tasmAtpraNamya praNidhAya kAyaM
        prasAdaye tvAmahamIshamIDyam 
piteva putrasya sakheva sakhyuH
        priyaH priyAyArhasi deva soDhum  11.44

Therefore, O Lord, bowing deeply and prostrating before you, I implore you for your grace. 
As a father tolerates his son, a friend forgives his friend, and a lover pardons the beloved, please forgive me for my offences.

अदृष्टपूर्वं हृषितोऽस्मि दृष्ट्वा
भयेन च प्रव्यथितं मनो मे ।
तदेव मे दर्शय देव रूपं
प्रसीद देवेश जगन्निवास ॥ ११-४५॥
adRShTapUrvan hRShitoasmi dRShTvA
        bhayena cha pravyathitaM mano me 
tadeva me darshaya deva rUpaM
        prasIda devesha jagannivAsa  11.45

Having seen your universal form that I had never seen before, I feel great joy. 
And yet, my mind trembles in fear. 
Please show me compassion and appear again, in your pleasing form, O God of gods, O abode of the universe.

किरीटिनं गदिनं चक्रहस्तं
इच्छामि त्वां द्रष्टुमहं तथैव ।
तेनैव रूपेण चतुर्भुजेन
सहस्रबाहो भव विश्वमूर्ते ॥ ११-४६॥
kirITinaM gadinan chakrahastaM
        ichChAmi tvAn draShTumahaM tathaiva 
tenaiva rUpeNa chaturbhujena
        sahasrabAho bhava vishvamUrte  11.46

O thousand-armed one, though you are the embodiment of all creation, I wish to see you in your four-armed form, carrying the gadA and chakraH, adorned in a majestic crown.

श्रीभगवानुवाच ।
shrIbhagavAnuvAcha 

And then Lord Krishna said:

मया प्रसन्नेन तवार्जुनेदं
रूपं परं दर्शितमात्मयोगात् ।
तेजोमयं विश्वमनन्तमाद्यं
यन्मे त्वदन्येन न दृष्टपूर्वम् ॥ ११-४७॥
mayA prasannena tavArjunedaM
        rUpaM paraM darshitamAtmayogAt 
tejomayaM vishvamanantamAdyan
        yanme tvadanyena na dRShTapUrvam  11.47

O Arjuna, you have witnessed this ultimate form of mine, due to my grace; 
A form that is an embodiment of brilliance, all encompassing, and unseen.

न वेदयज्ञाध्ययनैर्न दानैर्-
न च क्रियाभिर्न तपोभिरुग्रैः ।
एवंरूपः शक्य अहं नृलोके
द्रष्टुं त्वदन्येन कुरुप्रवीर ॥ ११-४८॥
na vedayajnAdhyayanairna dAnair.
        na cha kriyAbhirna tapobhirugraiH 
evanrUpaH shakya ahaM nRloke
        draShTuM tvadanyena kurupravIra  11.48

O warrior of the kuru dynasty,
One can not get to realize this form of mine through the vedas, yajnas, studies and donations.
Neither can this be realized even through the fiercest of kriyas and austerities.

मा ते व्यथा मा च विमूढभावो
दृष्ट्वा रूपं घोरमीदृङ्ममेदम् ।
व्यपेतभीः प्रीतमनाः पुनस्त्वं
तदेव मे रूपमिदं प्रपश्य ॥ ११-४९॥
mA te vyathA mA cha vimUDhabhAvo
        dRShTvA rUpaM ghoramIdRnhmamedam 
vyapetabhIH prItamanAH punastvan
        tadeva me rUpamidaM prapashya  11.49

Do not be afraid or bewildered upon seeing this terrible form of mine. 
Be free from fear and with a cheerful heart, behold me once again in my pleasing form.

सञ्जय उवाच ।
sanjaya uvAcha

And then sanjaya spoke the following words:

इत्यर्जुनं वासुदेवस्तथोक्त्वा
स्वकं रूपं दर्शयामास भूयः ।
आश्वासयामास च भीतमेनं
भूत्वा पुनः सौम्यवपुर्महात्मा ॥ ११-५०॥
ityarjunaM vAsudevastathoktvA
        svakaM rUpaM darshayAmAsa bhUyaH 
AshvAsayAmAsa cha bhItamenaM
        bhUtvA punaH saumyavapurmahAtmA  11.50

Having spoken thus, the compassionate son of Vasudeva displayed his pleasing four armed form. 
Then, he further consoled the frightened Arjuna by assuming his gentle two armed form.

अर्जुन उवाच ।
arjuna uvAcha 

And then, Arjuna said:

दृष्ट्वेदं मानुषं रूपं तव सौम्यं जनार्दन ।
इदानीमस्मि संवृत्तः सचेताः प्रकृतिं गतः ॥ ११-५१॥
dRShTvedaM mAnuShaM rUpaM tava saumyan janArdana 
idAnImasmi sanvRttaH sachetAH prakRtin gataH  11.51

O Krishna, upon seeing your gentle human form, I have regained my composure and my mind is restored to normalcy.

श्रीभगवानुवाच ।
shrIbhagavAnuvAcha 

Lord Krishna said:

सुदुर्दर्शमिदं रूपं दृष्टवानसि यन्मम ।
देवा अप्यस्य रूपस्य नित्यं दर्शनकाङ्क्षिणः ॥ ११-५२॥
sudurdarshamidaM rUpaM dRShTavAnasi yanmama 
devA apyasya rUpasya nityan darshanakAnkShiNaH  11.52

That form of mine which you have seen is exceedingly difficult to behold. 
Even the celestial gods are eager to see it. 

नाहं वेदैर्न तपसा न दानेन न चेज्यया ।
शक्य एवंविधो द्रष्टुं दृष्टवानसि मां यथा ॥ ११-५३॥
nAhaM vedairna tapasA na dAnena na chejyayA 
shakya evanvidho draShTuM dRShTavAnasi mAn yathA  11.53

Neither by the study of the Vedas, nor by penance, charity, or yajnas, can I be seen as you have seen me.

भक्त्या त्वनन्यया शक्य अहमेवंविधोऽर्जुन ।
ज्ञातुं द्रष्टुं च तत्त्वेन प्रवेष्टुं च परन्तप ॥ ११-५४॥
bhaktyA tvananyayA shakya ahamevanvidhoarjuna 
jnAtuM draShTun cha tattvena praveShTun cha parantapa  11.54

O Arjuna, only by unparalleled devotion can I be known thus. 
That is the only method to know, see and be one with me.

मत्कर्मकृन्मत्परमो मद्भक्तः सङ्गवर्जितः ।
निर्वैरः सर्वभूतेषु यः स मामेति पाण्डव ॥ ११-५५॥
matkarmakRnmatparamo madbhaktaH sangavarjitaH 
nirvairaH sarvabhUteShu yaH sa mAmeti pANDava  11.55

A person who performs activity for me, is devoted to me, who is disentangled, and has no malice towards all creatures, such a person shall attain to me, O pAnDava!

ॐ तत्सदिति श्रीमद्भगवद्गीतासूपनिषत्सु
ब्रह्मविद्यायां योगशास्त्रे श्रीकृष्णार्जुनसंवादे
विश्वरूपदर्शनयोगो नामैकादशोऽध्यायः ॥ ११॥
AUM tatsaditi shrImadbhagavadgItAsUpaniShatsu
brahmavidyAyAn yogashAstre shrIkRShNArjunasanvAde
vishvarUpadarshanayogo nAmaikAdashoadhyAyaH  11

And thus ends the eleventh chapter, by the name of vishvarUpadarshana yogaH.
This is taken from Shrimad Bhagavad Gita, a conversation between Lord Krishna and Arjuna on the science of yoga, which is the knowledge of ultimate reality, called as brahma vidya.

