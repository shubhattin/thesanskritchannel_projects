[
  {
    "text": "६ द्वित आप्त्य:  । पवमान: सोम:  । उष्णिक्  ।",
    "index": 0,
    "shloka_num": null
  },
  {
    "text": "प्र पु॑ना॒नाय॑ वे॒धसे॒ सोमा॑य॒ वच॒ उद्य॑तम्  । भृ॒तिं न भ॑रा म॒तिभि॒र्जुजो॑षते  ॥१॥",
    "index": 1,
    "shloka_num": 1
  },
  {
    "text": "परि॒ वारा॑ण्य॒व्यया॒ गोभि॑रञ्जा॒नो अ॑र्षति  । त्री ष॒धस्था॑ पुना॒नः कृ॑णुते॒ हरि॑:  ॥२॥",
    "index": 2,
    "shloka_num": 2
  },
  {
    "text": "परि॒ कोशं॑ मधु॒श्चुत॑म॒व्यये॒ वारे॑ अर्षति  । अ॒भि वाणी॒ॠषी॑णां स॒प्त नू॑षत  ॥३॥",
    "index": 3,
    "shloka_num": 3
  },
  {
    "text": "परि॑ णे॒ता म॑ती॒नां वि॒श्वदे॑वो॒ अदा॑भ्यः  । सोम॑: पुना॒नश्च॒म्वो॑र्विश॒द्धरि॑:  ॥४॥",
    "index": 4,
    "shloka_num": 4
  },
  {
    "text": "परि॒ दैवी॒रनु॑ स्व॒धा इन्द्रे॑ण याहि स॒रथ॑म्  । पु॒ना॒नो वा॒घद्वा॒घद्भि॒रम॑र्त्यः  ॥५॥",
    "index": 5,
    "shloka_num": 5
  },
  {
    "text": "परि॒ सप्ति॒र्न वा॑ज॒युर्दे॒वो दे॒वेभ्य॑: सु॒तः  । व्या॒न॒शिः पव॑मानो॒ वि धा॑वति  ॥६॥",
    "index": 6,
    "shloka_num": 6
  }
]
