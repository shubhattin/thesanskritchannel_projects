[
  {
    "text": "५ अर्चन् हैरण्यस्तूपः । सविता । त्रिष्टुप् ।",
    "index": 0,
    "shloka_num": null
  },
  {
    "text": "स॒वि॒ता य॒न्त्रैः पृ॑थि॒वीम॑रम्णादस्कम्भ॒ने स॑वि॒ता द्याम॑दृंहत् ।",
    "index": 1,
    "shloka_num": null
  },
  {
    "text": "अश्व॑मिवाधुक्ष॒द्धुनि॑म॒न्तरि॑क्षम॒तूर्ते॑ ब॒द्धं स॑वि॒ता स॑मु॒द्रम् ॥१॥",
    "index": 2,
    "shloka_num": 1
  },
  {
    "text": "यत्रा॑ समु॒द्रः स्क॑भि॒तो व्यौन॒दपां॑ नपात्सवि॒ता तस्य॑ वेद ।",
    "index": 3,
    "shloka_num": null
  },
  {
    "text": "अतो॒ भूरत॑ आ॒ उत्थि॑तं॒ रजोऽतो॒ द्यावा॑पृथि॒वी अ॑प्रथेताम् ॥२॥",
    "index": 4,
    "shloka_num": 2
  },
  {
    "text": "प॒श्चेदम॒न्यद॑भव॒द्यज॑त्र॒मम॑र्त्यस्य॒ भुव॑नस्य भू॒ना ।",
    "index": 5,
    "shloka_num": null
  },
  {
    "text": "सु॒प॒र्णो अ॒ङ्ग स॑वि॒तुर्ग॒रुत्मा॒न्पूर्वो॑ जा॒तः स उ॑ अ॒स्यानु॒ धर्म॑ ॥३॥",
    "index": 6,
    "shloka_num": 3
  },
  {
    "text": "गाव॑ इव॒ ग्रामं॒ यूयु॑धिरि॒वाश्वा॑न्वा॒श्रेव॑ व॒त्सं सु॒मना॒ दुहा॑ना ।",
    "index": 7,
    "shloka_num": null
  },
  {
    "text": "पति॑रिव जा॒याम॒भि नो॒ न्ये॑तु ध॒र्ता दि॒वः स॑वि॒ता वि॒श्ववा॑रः ॥४॥",
    "index": 8,
    "shloka_num": 4
  },
  {
    "text": "हिर॑ण्यस्तूपः सवित॒र्यथा॑ त्वाऽऽङ्गिर॒सो जु॒ह्वे वाजे॑ अ॒स्मिन् ।",
    "index": 9,
    "shloka_num": null
  },
  {
    "text": "ए॒वा त्वार्च॒न्नव॑से॒ वन्द॑मान॒: सोम॑स्येवां॒शुं प्रति॑ जागरा॒हम् ॥५॥",
    "index": 10,
    "shloka_num": 5
  }
]
