[
    {
        "text": "अथ श्रीमन्नारायणीयम्",
        "index": 0,
        "shloka_num": null
    },
    {
        "text": "पञ्चाशम् दशकम्",
        "index": 1,
        "shloka_num": null
    },
    {
        "text": "वत्सासुर बकासुरयो: वध:",
        "index": 2,
        "shloka_num": null
    },
    {
        "text": "तरलमधुकृत् वृन्दे वृन्दावनेऽथ मनोहरे",
        "index": 3,
        "shloka_num": null
    },
    {
        "text": "पशुपशिशुभि: साकं वत्सानुपालनलोलुप: ।\nहलधरसखो देव श्रीमन् विचेरिथ धारयन्\nगवलमुरलीवेत्रं नेत्राभिरामतनुद्युति: ॥१॥",
        "index": 4,
        "shloka_num": 1
    },
    {
        "text": "विहितजगतीरक्षं लक्ष्मीकराम्बुजलालितं\nददति चरणद्वन्द्वं वृन्दावने त्वयि पावने ।\nकिमिव न बभौ सम्पत्सम्पूरितं तरुवल्लरी-\nसलिलधरणीगोत्रक्षेत्रादिकं कमलापते ॥२॥",
        "index": 5,
        "shloka_num": 2
    },
    {
        "text": "विलसदुलपे कान्तारान्ते समीरणशीतले\nविपुलयमुनातीरे गोवर्धनाचलमूर्धसु ।\nललितमुरलीनाद: सञ्चारयन् खलु वात्सकं\nक्वचन दिवसे दैत्यं वत्साकृतिं त्वमुदैक्षथा: ॥३॥",
        "index": 6,
        "shloka_num": 3
    },
    {
        "text": "रभसविलसत्पुच्छं विच्छायतोऽस्य विलोकयन्\nकिमपि वलितस्कन्धं रन्ध्रप्रतीक्षमुदीक्षितम् ।\nतमथ चरणे बिभ्रद्विभ्रामयन् मुहुरुच्चकै:\nकुहचन महावृक्षे चिक्षेपिथ क्षतजीवितम् ॥४॥",
        "index": 7,
        "shloka_num": 4
    },
    {
        "text": "निपतति महादैत्ये जात्या दुरात्मनि तत्क्षणं\nनिपतनजवक्षुण्णक्षोणीरुहक्षतकानने ।\nदिवि परिमिलत् वृन्दा वृन्दारका: कुसुमोत्करै:\nशिरसि भवतो हर्षाद्वर्षन्ति नाम तदा हरे ॥५॥",
        "index": 8,
        "shloka_num": 5
    },
    {
        "text": "सुरभिलतमा मूर्धन्यूर्ध्वं कुत: कुसुमावली\nनिपतति तवेत्युक्तो बालै: सहेलमुदैरय: ।\nझटिति दनुजक्षेपेणोर्ध्वं गतस्तरुमण्डलात्\nकुसुमनिकर: सोऽयं नूनं समेति शनैरिति ॥६॥",
        "index": 9,
        "shloka_num": 6
    },
    {
        "text": "क्वचन दिवसे भूयो भूयस्तरे परुषातपे\nतपनतनयापाथ: पातुं गता भवदादय: ।\nचलितगरुतं प्रेक्षामासुर्बकं खलु विस्म्रृतं\nक्षितिधरगरुच्छेदे कैलासशैलमिवापरम् ॥७॥",
        "index": 10,
        "shloka_num": 7
    },
    {
        "text": "पिबति सलिलं गोपव्राते भवन्तमभिद्रुत:\nस किल निगिलन्नग्निप्रख्यं पुनर्द्रुतमुद्वमन् ।\nदलयितुमगात्त्रोट्या: कोट्या तदाऽऽशु भवान् विभो\nखलजनभिदाचुञ्चुश्चञ्चू प्रगृह्य ददार तम् ॥८॥",
        "index": 11,
        "shloka_num": 8
    },
    {
        "text": "सपदि सहजां सन्द्रष्टुं वा मृतां खलु पूतनाम्\nअनुजमघमप्यग्रे गत्वा प्रतीक्षितुमेव वा ।\nशमननिलयं याते तस्मिन् बके सुमनोगणे\nकिरति सुमनोवृन्दं वृन्दावनात् गृहमैयथा: ॥९॥",
        "index": 12,
        "shloka_num": 9
    },
    {
        "text": "ललितमुरलीनादं दूरान्निशम्य वधूजनै:\nत्वरितमुपगम्यारादारूढमोदमुदीक्षित: ।\nजनितजननीनन्दानन्द: समीरणमन्दिर-\nप्रथितवसते शौरे दूरीकुरुष्व ममामयान् ॥१०॥",
        "index": 13,
        "shloka_num": null
    }
]