[
  {
    "text": "३ परुच्छेपो दैवोदासिः । मित्रावरुणौ ।अतिशक्वरी ।",
    "index": 0,
    "shloka_num": null
  },
  {
    "text": "सु॒षु॒मा या॑त॒मद्रि॑भि॒र्गोश्री॑ता मत्स॒रा इ॒मे सोमा॑सो मत्स॒रा इ॒मे ।",
    "index": 1,
    "shloka_num": null
  },
  {
    "text": "आ रा॑जाना दिविस्पृशा ऽस्म॒त्रा ग॑न्त॒मुप॑ नः ।",
    "index": 2,
    "shloka_num": null
  },
  {
    "text": "इ॒मे वां॑ मित्रावरुणा॒ गवा॑शिर॒: सोमा॑: शु॒क्रा गवा॑शिरः ॥१॥",
    "index": 3,
    "shloka_num": 1
  },
  {
    "text": "इ॒म आ या॑त॒मिन्द॑व॒: सोमा॑सो॒ दध्या॑शिरः सु॒तासो॒ दध्या॑शिरः ।",
    "index": 4,
    "shloka_num": null
  },
  {
    "text": "उ॒त वा॑मु॒षसो॑ बु॒धि सा॒कं सूर्य॑स्य र॒श्मिभि॑: ।",
    "index": 5,
    "shloka_num": null
  },
  {
    "text": "सु॒तो मि॒त्राय॒ वरु॑णाय पी॒तये॒ चारु॑र्ऋ॒ताय॑ पी॒तये॑ ॥२॥",
    "index": 6,
    "shloka_num": 2
  },
  {
    "text": "तां वां॑ धे॒नुं न वा॑स॒रीमं॒शुं दु॑ह॒न्त्यद्रि॑भि॒: सोमं॑ दुह॒न्त्यद्रि॑भिः ।",
    "index": 7,
    "shloka_num": null
  },
  {
    "text": "अ॒स्म॒त्रा ग॑न्त॒मुप॑ नो॒ऽर्वाञ्चा॒ सोम॑पीतये ।",
    "index": 8,
    "shloka_num": null
  },
  {
    "text": "अ॒यं वां॑ मित्रावरुणा॒ नृभि॑: सु॒तः सोम॒ आ पी॒तये॑ सु॒तः ॥३॥",
    "index": 9,
    "shloka_num": 3
  }
]
