अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

चतुष्षष्टितमम् दशकम्
chatuShShaShTitamam dashakam

The Sixty-fourth group of Ten shlokas

गोविन्द अभिषेक:
govinda abhiShekaH

Getting Anointed as Govinda

आलोक्य शैलोद्धरणादिरूपं प्रभावमुच्चैस्तव गोपलोका: ।
विश्वेश्वरं त्वामभिमत्य विश्वे नन्दं भवज्जातकमन्वपृच्छन् ॥१॥
Alokya shailoddharaNAdirUpaM prabhAvamuchchaistava gopalokAH 
vishveshvaraM tvAmabhimatya vishve nandaM bhavajjAtakamanvapRchChan 1

आलोक्य शैलोद्धरणादिरूपं प्रभावमुच्चैस्तव गोपलोका: ।
Having witnessed you lifting the Govardhana mountain with your enormous prowess, the groups of Gopas, 
विश्वेश्वरं त्वामभिमत्य विश्वे नन्दं भवज्जातकमन्वपृच्छन् ॥१॥
suspecting that you are the lord of the universe, started asking Nanda for your birth charts again and again!

गर्गोदितो निर्गदितो निजाय वर्गाय तातेन तव प्रभाव: ।
पूर्वाधिकस्त्वय्यनुराग एषामैधिष्ट तावत् बहुमानभार: ॥२॥
gargodito nirgadito nijAya vargAya tAtena tava prabhAvaH 
pUrvAdhikastvayyanurAga eShAmaidhiShTa tAvat bahumAnabhAraH 2

गर्गोदितो निर्गदितो निजाय वर्गाय तातेन तव प्रभाव: ।
What had been said by Sage Garga of your greatness, was repeated to those people by your father.
पूर्वाधिकस्त्वय्यनुराग एषामैधिष्ट तावत् बहुमानभार: ॥२॥
Much more than before, their love towards you grew further along with a lot of reverence!

ततोऽवमानोदिततत्त्वबोध: सुराधिराज: सह दिव्यगव्या।
उपेत्य तुष्टाव स नष्टगर्व: स्पृष्ट्वा पदाब्जं मणिमौलिना ते ॥३॥
tatovamAnoditatattvabodhaH surAdhirAjaH saha divyagavyA
upetya tuShTAva sa naShTagarvaH spRShTvA padAbjaM maNimaulinA te 3

ततोऽवमानोदिततत्त्वबोध: सुराधिराज: सह दिव्यगव्या।
Having realized the truth after his downfall, the king of Gods, Indra, along with the celestial cow,
उपेत्य तुष्टाव स नष्टगर्व: स्पृष्ट्वा पदाब्जं मणिमौलिना ते ॥३॥
aprroaching you in praise, with his pride quelled, he touched your feet with his bejewelled crown! 

स्नेहस्नुतैस्त्वां सुरभि: पयोभिर्गोविन्दनामाङ्कितमभ्यषिञ्चत् ।
ऐरावतोपाहृतदिव्यगङ्गापाथोभिरिन्द्रोऽपि च जातहर्ष: ॥४॥
snehasnutaistvAM surabhiH payobhirgovindanAmAnkitamabhyaShinchat 
airAvatopAhRtadivyagangApAthobhirindropi cha jAtaharShaH 4

स्नेहस्नुतैस्त्वां सुरभि: पयोभिर्गोविन्दनामाङ्कितमभ्यषिञ्चत् ।
Overflowing with love, the celestial cow, showered down torrents of milk upon you, renowned as Govinda!
ऐरावतोपाहृतदिव्यगङ्गापाथोभिरिन्द्रोऽपि च जातहर्ष: ॥४॥
Airavata, the celestial elephant showered down waters from river Ganga, and Indra too rejoiced!

जगत्त्रयेशे त्वयि गोकुलेशे तथाऽभिषिक्ते सति गोपवाट: ।
नाकेऽपि वैकुण्ठपदेऽप्यलभ्यां श्रियं प्रपेदे भवत: प्रभावात् ॥५॥
jagattrayeshe tvayi gokuleshe tathAbhiShikte sati gopavATaH 
nAkepi vaikuNThapadepyalabhyAM shriyaM prapede bhavataH prabhAvAt 5

जगत्त्रयेशे त्वयि गोकुलेशे तथाऽभिषिक्ते सति गोपवाट: ।
O Lord of the Three Worlds! As you were thus anointed as the lord of Gokula, that land of Gopas
नाकेऽपि वैकुण्ठपदेऽप्यलभ्यां श्रियं प्रपेदे भवत: प्रभावात् ॥५॥
attained to prosperity that's unattainable even in Swarga, or even Vaikuntha loka, due to your prowess!

कदाचिदन्तर्यमुनं प्रभाते स्नायन् पिता वारुणपूरुषेण ।
नीतस्तमानेतुमगा: पुरीं त्वं तां वारुणीं कारणमर्त्यरूप: ॥६॥
kadAchidantaryamunaM prabhAte snAyan pitA vAruNapUruSheNa 
nItastamAnetumagAH purIM tvaM tAM vAruNIM kAraNamartyarUpaH 6

कदाचिदन्तर्यमुनं प्रभाते स्नायन् पिता वारुणपूरुषेण ।
Once as your father was bathing in the waters of river Yamuna early in the morning, he was taken away by an emissary of Varuna!
नीतस्तमानेतुमगा: पुरीं त्वं तां वारुणीं कारणमर्त्यरूप: ॥६॥
To bring back him, who was abducted you went to the Kingdom of Varuna, O lord who has taken human form with a purpose!

ससम्भ्रमं तेन जलाधिपेन प्रपूजितस्त्वं प्रतिगृह्य तातम् ।
उपागतस्तत्क्षणमात्मगेहं पिताऽवदत्तच्चरितं निजेभ्य: ॥७॥
sasambhramaM tena jalAdhipena prapUjitastvaM pratigRhya tAtam 
upAgatastatkShaNamAtmagehaM pitAvadattachcharitaM nijebhyaH 7

ससम्भ्रमं तेन जलाधिपेन प्रपूजितस्त्वं प्रतिगृह्य तातम् ।
With great astonishment you were worshipped by that lord of Waters! Then taking your father,
उपागतस्तत्क्षणमात्मगेहं पिताऽवदत्तच्चरितं निजेभ्य: ॥७॥
you returned to your own house at once, after which your father narrated that incident to his folk!

हरिं विनिश्चित्य भवन्तमेतान् भवत्पदालोकनबद्धतृष्णान् ॥
निरीक्ष्य विष्णो परमं पदं तद्दुरापमन्यैस्त्वमदीदृशस्तान् ॥८॥
hariM vinishchitya bhavantametAn bhavatpadAlokanabaddhatRShNAn 
nirIkShya viShNo paramaM padaM taddurApamanyaistvamadIdRshastAn 8

हरिं विनिश्चित्य भवन्तमेतान् भवत्पदालोकनबद्धतृष्णान् ॥
They, having concluded that you are Hari himself, grew a desire to have a vision of your abode!
निरीक्ष्य विष्णो परमं पदं तद्दुरापमन्यैस्त्वमदीदृशस्तान् ॥८॥
Looking at them, O Vishnu, you gave them a glimpse of that hard to obtain abode of Vaikuntha!

स्फुरत्परानन्दरसप्रवाहप्रपूर्णकैवल्यमहापयोधौ ।
चिरं निमग्ना: खलु गोपसङ्घास्त्वयैव भूमन् पुनरुद्धृतास्ते ॥९॥
sphuratparAnandarasapravAhaprapUrNakaivalyamahApayodhau 
chiraM nimagnAH khalu gopasanghAstvayaiva bhUman punaruddhRtAste 9

स्फुरत्परानन्दरसप्रवाहप्रपूर्णकैवल्यमहापयोधौ ।
In the great ocean of Kaivalya, which is filled with the flowing streams of the supreme bliss of consciousness,
चिरं निमग्ना: खलु गोपसङ्घास्त्वयैव भूमन् पुनरुद्धृतास्ते ॥९॥
didn't those groups of Gopas get submerged for long, and then once again by you alone they were resurfaced!

करबदरवदेवं देव कुत्रावतारे
निजपदमनवाप्यं दर्शितं भक्तिभाजाम् ।
तदिह पशुपरूपी त्वं हि साक्षात् परात्मा
पवनपुरनिवासिन् पाहि मामामयेभ्य: ॥१०॥
karabadaravadevaM deva kutrAvatAre
nijapadamanavApyaM darshitaM bhaktibhAjAm 
tadiha pashuparUpI tvaM hi sAkShAt parAtmA
pavanapuranivAsin pAhi mAmAmayebhyaH 10

करबदरवदेवं देव कुत्रावतारे
O Lord in which incarnation, like this, as graspable as a berry in one's hand,
निजपदमनवाप्यं दर्शितं भक्तिभाजाम् ।
your true abode was displayed to those devoted to you,
तदिह पशुपरूपी त्वं हि साक्षात् परात्मा
in that form here, as a cowherd, you are verily the supreme self!
पवनपुरनिवासिन् पाहि मामामयेभ्य: ॥१०॥
O Lord who Resides in the City of Wind! Protect me from my ailments!