[
  {
    "text": "४ सूनुरार्भवः । १ ऋभवः, २-४ अग्निः । अनुष्टुप् , २ गायत्री ।",
    "index": 0,
    "shloka_num": null
  },
  {
    "text": "प्र सू॒नव॑ ऋभू॒णां बृ॒हन्न॑वन्त वृ॒जना॑ । क्षामा॒ ये वि॒श्वधा॑य॒सोऽश्न॑न्धे॒नुं न मा॒तर॑म् ॥१॥",
    "index": 1,
    "shloka_num": 1
  },
  {
    "text": "प्र दे॒वं दे॒व्या धि॒या भर॑ता जा॒तवे॑दसम् । ह॒व्या नो॑ वक्षदानु॒षक् ॥२॥",
    "index": 2,
    "shloka_num": 2
  },
  {
    "text": "अ॒यमु॒ ष्य प्र दे॑व॒युर्होता॑ य॒ज्ञाय॑ नीयते । रथो॒ न योर॒भीवृ॑तो॒ घृणी॑वाञ्चेतति॒ त्मना॑ ॥३॥",
    "index": 3,
    "shloka_num": 3
  },
  {
    "text": "अ॒यम॒ग्निरु॑रुष्यत्य॒मृता॑दिव॒ जन्म॑नः । सह॑सश्चि॒त्सही॑यान्दे॒वो जी॒वात॑वे कृ॒तः ॥४॥",
    "index": 4,
    "shloka_num": 4
  }
]
