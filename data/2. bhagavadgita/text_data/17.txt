॥ ॐ श्री परमात्मने नमः ॥
AUm shrI paramAtmane namaH

I bow down to the Supreme Consciousness

॥ अथ श्रीमद्भगवद्गीता ॥
atha shrImadbhagavadgItA

And Now, We start the Holy Bhagavadgita

अथ सप्तदशोऽध्यायः ।   श्रद्धात्रयविभागयोगः
atha saptadashoadhyAyaH    shraddhAtrayavibhAgayogaH

Thus starts the seventeenth chapter of Bhagavad Gita, named shraddhAtrayavibhAga yogaH

अर्जुन उवाच ।
arjuna uvAcha

After listening to Lord Krishna's descriptions both the divine and demonic qualities of existence, Arjuna asked him the following question:

ये शास्त्रविधिमुत्सृज्य यजन्ते श्रद्धयान्विताः ।
तेषां निष्ठा तु का कृष्ण सत्त्वमाहो रजस्तमः ॥ १७-१॥
ye shAstravidhimutsRjya yajante shraddhayAnvitAH 
teShAn niShThA tu kA kRShNa sattvamAho rajastamaH  17.1

O Krishna, those who do not follow the guidelines of the shAstras, but still worship with a steadfast focus, what about their austerity? Is it of the mode of sattva, rajas or tamas? 

श्रीभगवानुवाच ।
shrIbhagavAnuvAcha 

Lord Krishna replied

त्रिविधा भवति श्रद्धा देहिनां सा स्वभावजा ।
सात्त्विकी राजसी चैव तामसी चेति तां श‍ृणु ॥ १७-२॥
trividhA bhavati shraddhA dehinAn sA svabhAvajA 
sAttvikI rAjasI chaiva tAmasI cheti tAn shRNu  17.2

O Arjuna, the steadfast focus of all embodied beings, born out of their own nature, is of three kinds.
Listen now, as I describe how they are classified into the modes of sattva, rajas and tamas.

सत्त्वानुरूपा सर्वस्य श्रद्धा भवति भारत ।
श्रद्धामयोऽयं पुरुषो यो यच्छ्रद्धः स एव सः ॥ १७-३॥
sattvAnurUpA sarvasya shraddhA bhavati bhArata 
shraddhAmayoayaM puruSho yo yachChraddhaH sa eva saH  17.3

The steadfast focus of all humans takes form after the sattva within them.
One's self is full of this focus. Infact one can be verily identified by what one is focused upon.

यजन्ते सात्त्विका देवान्यक्षरक्षांसि राजसाः ।
प्रेतान्भूतगणांश्चान्ये यजन्ते तामसा जनाः ॥ १७-४॥
yajante sAttvikA devAnyakSharakShAnsi rAjasAH 
pretAnbhUtagaNAnshchAnye yajante tAmasA janAH  17.4

Those in the mode of sattva worship the celestial deities; those in the mode of rajas worship the yakṣhas and rākṣhasas; those in the mode of tamas worship the disembodied selves and the bhUtAs.

अशास्त्रविहितं घोरं तप्यन्ते ये तपो जनाः ।
दम्भाहङ्कारसंयुक्ताः कामरागबलान्विताः ॥ १७-५॥
ashAstravihitaM ghoraM tapyante ye tapo janAH 
dambhAhankArasanyuktAH kAmarAgabalAnvitAH  17.5

Those who people perform stern austerities which are not prescribed by the scriptures, are driven by hypocrisy and egotism and are impelled by the force of desire and attachment. 

कर्षयन्तः शरीरस्थं भूतग्राममचेतसः ।
मां चैवान्तःशरीरस्थं तान्विद्ध्यासुरनिश्चयान् ॥ १७-६॥
karShayantaH sharIrasthaM bhUtagrAmamachetasaH 
mAn chaivAntaHsharIrasthan tAnvidhdhyAsuranishchayAn  17.6

They torment not only the elements of their body, but also "I" who dwell within them as the Supreme sense of self. Know these senseless people to be of a demonice resolves.

आहारस्त्वपि सर्वस्य त्रिविधो भवति प्रियः ।
यज्ञस्तपस्तथा दानं तेषां भेदमिमं श‍ृणु ॥ १७-७॥
AhArastvapi sarvasya trividho bhavati priyaH 
yajnastapastathA dAnaM teShAM bhedamimaM shRNu  17.7

Even the food people prefer is according to their dispositions. 
The same is true for the yajna, austerity, and charity they are incline towards. 
Now listen to how they are classified.

आयुःसत्त्वबलारोग्यसुखप्रीतिविवर्धनाः ।
रस्याः स्निग्धाः स्थिरा हृद्या आहाराः सात्त्विकप्रियाः ॥ १७-८॥
AyuHsattvabalArogyasukhaprItivivardhanAH 
rasyAH snigdhAH sthirA hRdyA AhArAH sAttvikapriyAH  17.8

People in the mode of sattva prefer foods that promote life span, increase vigour, strength, health, happiness, and satisfaction. 
Such foods are juicy, succulent, nourishing, and naturally tasteful.

कट्वम्ललवणात्युष्णतीक्ष्णरूक्षविदाहिनः ।
आहारा राजसस्येष्टा दुःखशोकामयप्रदाः ॥ १७-९॥
kaTvamlalavaNAtyuShNatIkShNarUkShavidAhinaH 
AhArA rAjasasyeShTA duHkhashokAmayapradAH  17.9

Foods that are too bitter, too sour, salty, very hot, pungent, dry, and sharp in taste, are dear to people in the mode of rajas. Such foods produce pain, grief, and disease.

यातयामं गतरसं पूति पर्युषितं च यत् ।
उच्छिष्टमपि चामेध्यं भोजनं तामसप्रियम् ॥ १७-१०॥
yAtayAmaM gatarasaM pUti paryuShitan cha yat 
uchChiShTamapi chAmedhyaM bhojanaM tAmasapriyam  17.10

Foods that are overcooked, stale, putrid, polluted, and impure are dear to people in the mode of tamas.

अफलाकाङ्क्षिभिर्यज्ञो विधिदृष्टो य इज्यते ।
यष्टव्यमेवेति मनः समाधाय स सात्त्विकः ॥ १७-११॥
aphalAkAnkShibhiryajno vidhidRShTo ya ijyate 
yaShTavyameveti manaH samAdhAya sa sAttvikaH  17.11

Yajna that is performed according to the scriptural prescription, without expectation of rewards, with the firm conviction of the mind, that it is a matter of duty is of the nature of sattva.

अभिसन्धाय तु फलं दम्भार्थमपि चैव यत् ।
इज्यते भरतश्रेष्ठ तं यज्ञं विद्धि राजसम् ॥ १७-१२॥
abhisandhAya tu phalaM dambhArthamapi chaiva yat 
ijyate bharatashreShTha taM yajnan viddhi rAjasam  17.12

O best of the Bharatas, know that yajna, which is performed for material benefit, or with hypocritical aim, to be in the mode of rajas.

विधिहीनमसृष्टान्नं मन्त्रहीनमदक्षिणम् ।
श्रद्धाविरहितं यज्ञं तामसं परिचक्षते ॥ १७-१३॥
vidhihInamasRShTAnnaM mantrahInamadakShiNam 
shraddhAvirahitaM yajnan tAmasaM parichakShate  17.13

yajna devoid of focus and contrary to the prescription of the scriptures, in which no food is offered, no mantras are chanted, and no charity is made, is considered to be in the mode of tamas.

देवद्विजगुरुप्राज्ञपूजनं शौचमार्जवम् ।
ब्रह्मचर्यमहिंसा च शारीरं तप उच्यते ॥ १७-१४॥
devadvijaguruprAjnapUjanaM shauchamArjavam 
brahmacharyamahinsA cha shArIraM tapa uchyate  17.14

Worship of deities, of elightened beings, of spiritual masters, and of the wise; Cleanliness, simplicity, brahmacharya, and non-violence are all considered as the austerity of the body.

अनुद्वेगकरं वाक्यं सत्यं प्रियहितं च यत् ।
स्वाध्यायाभ्यसनं चैव वाङ्मयं तप उच्यते ॥ १७-१५॥
anudvegakaraM vAkyan satyaM priyahitan cha yat 
svAdhyAyAbhyasanan chaiva vAnmayaM tapa uchyate  17.15

Words that do not cause distress, are truthful, loving, and beneficial, as well as the regular study of the self - these are considered as the austerity of speech.

मनः प्रसादः सौम्यत्वं मौनमात्मविनिग्रहः ।
भावसंशुद्धिरित्येतत्तपो मानसमुच्यते ॥ १७-१६॥
manaH prasAdaH saumyatvaM maunamAtmavinigrahaH 
bhAvasanshuddhirityetattapo mAnasamuchyate  17.16

Serenity of the mind, gentleness, silence, self-control, and purity of being —all these are considered as the austerity of the mind.

श्रद्धया परया तप्तं तपस्तत्त्रिविधं नरैः ।
अफलाकाङ्क्षिभिर्युक्तैः सात्त्विकं परिचक्षते ॥ १७-१७॥
shraddhayA parayA taptan tapastattrividhaM naraiH 
aphalAkAnkShibhiryuktaiH sAttvikaM parichakShate  17.17

The austerity that is drenched with the three kinds of steadfast focus of people who are not entangled to the fruits of their action, is considered to be in the mode of sattva. 

सत्कारमानपूजार्थं तपो दम्भेन चैव यत् ।
क्रियते तदिह प्रोक्तं राजसं चलमध्रुवम् ॥ १७-१८॥
satkAramAnapUjArthan tapo dambhena chaiva yat 
kriyate tadiha proktan rAjasan chalamadhruvam  17.18

Austerity that is performed with ostentation for the sake of gaining honor, respect, and adoration is in the mode of rajas. Its benefits are unstable and transitory.

मूढग्राहेणात्मनो यत्पीडया क्रियते तपः ।
परस्योत्सादनार्थं वा तत्तामसमुदाहृतम् ॥ १७-१९॥
mUDhagrAheNAtmano yatpIDayA kriyate tapaH 
parasyotsAdanArthan vA tattAmasamudAhRtam  17.19

Austerity that is performed by those with deluded notions, and which involves torturing the self or harming others, is described to be in the mode of tamas.

दातव्यमिति यद्दानं दीयतेऽनुपकारिणे ।
देशे काले च पात्रे च तद्दानं सात्त्विकं स्मृतम् ॥ १७-२०॥
dAtavyamiti yaddAnaM dIyateanupakAriNe 
deshe kAle cha pAtre cha taddAnaM sAttvikaM smRtam  17.20

Charity that is given simply because it is the needed thing to do, without the consideration of anything in return, at the proper time and in the proper place, is stated to be in the mode of sattva.

यत्तु प्रत्युपकारार्थं फलमुद्दिश्य वा पुनः ।
दीयते च परिक्लिष्टं तद्दानं राजसं स्मृतम् ॥ १७-२१॥
yattu pratyupakArArthaM phalamuddishya vA punaH 
dIyate cha parikliShTan taddAnaM rAjasaM smRtam  17.21

But charity given in return of a favour, with reluctance, with the hope of a return or in expectation of a reward, is said to be in the mode of rajas.

अदेशकाले यद्दानमपात्रेभ्यश्च दीयते ।
असत्कृतमवज्ञातं तत्तामसमुदाहृतम् ॥ १७-२२॥
adeshakAle yaddAnamapAtrebhyashcha dIyate 
asatkRtamavajnAtaM tattAmasamudAhRtam  17.22

And that charity, which is given at the wrong place and wrong time to unworthy people, without proper respect, or with contempt, is held to be of the nature of tamas.

ॐतत्सदिति निर्देशो ब्रह्मणस्त्रिविधः स्मृतः ।
ब्राह्मणास्तेन वेदाश्च यज्ञाश्च विहिताः पुरा ॥ १७-२३॥
OMtatsaditi nirdesho brahmaNastrividhaH smRtaH 
brAhmaNAstena vedAshcha yajnAshcha vihitAH purA  17.23

The three words “Om Tat Sat” are the identication of the all pervading brahman. From these three words came forth the enlightened ones, the vedas, and the yajnas.

तस्मादोमित्युदाहृत्य यज्ञदानतपःक्रियाः ।
प्रवर्तन्ते विधानोक्ताः सततं ब्रह्मवादिनाम् ॥ १७-२४॥
tasmAdomityudAhRtya yajnadAnatapaHkriyAH 
pravartante vidhAnoktAH satataM brahmavAdinAm  17.24

Therefore, when performing acts of yajna, offering charity, or undertaking penance, expounders of the Vedas always begin by uttering “Om” according to the prescriptions of the Vedas.

तदित्यनभिसन्धाय फलं यज्ञतपःक्रियाः ।
दानक्रियाश्च विविधाः क्रियन्ते मोक्षकाङ्क्षिभिः ॥ १७-२५॥
tadityanabhisandhAya phalaM yajnatapaHkriyAH 
dAnakriyAshcha vividhAH kriyante mokShakAnkShibhiH  17.25

People who do not desire fruits of their actions, but seek to be free from material entanglements, utter the word “Tat” along with acts of austerity, yajna, and charity.

सद्भावे साधुभावे च सदित्येतत्प्रयुज्यते ।
प्रशस्ते कर्मणि तथा सच्छब्दः पार्थ युज्यते ॥ १७-२६॥
sadbhAve sAdhubhAve cha sadityetatprayujyate 
prashaste karmaNi tathA sachChabdaH pArtha yujyate  17.26

The word “Sat” means eternal existence and sattva. O Partha, it is also used to describe an auspicious action. 

यज्ञे तपसि दाने च स्थितिः सदिति चोच्यते ।
कर्म चैव तदर्थीयं सदित्येवाभिधीयते ॥ १७-२७॥
yajne tapasi dAne cha sthitiH saditi chochyate 
karma chaiva tadarthIyaM sadityevAbhidhIyate  17.27

Being established in the performance of yajna, penance, and charity, is also described by the word “Sat.” And thus, any activity for such purposes, is named “Sat.”

अश्रद्धया हुतं दत्तं तपस्तप्तं कृतं च यत् ।
असदित्युच्यते पार्थ न च तत्प्रेत्य नो इह ॥ १७-२८॥
ashraddhayA hutaM dattan tapastaptan kRtan cha yat 
asadityuchyate pArtha na cha tatpretya no iha  17.28

O Partha, whichever acts of yajna or penance, done without steadfast focus, are termed as “asat.” 
They are useless both in this world and the next.

ॐ तत्सदिति श्रीमद्भगवद्गीतासूपनिषत्सु
ब्रह्मविद्यायां योगशास्त्रे श्रीकृष्णार्जुनसंवादे
श्रद्धात्रयविभागयोगो नाम सप्तदशोऽध्यायः ॥ १७॥
AUM tatsaditi shrImadbhagavadgItAsUpaniShatsu
brahmavidyAyAn yogashAstre shrIkRShNArjunasanvAde
shraddhAtrayavibhAgayogo nAma saptadashoadhyAyaH  17

And thus ends the seventeenth chapter, by the name of shraddhAtrayavibhAga yogaH.
This is taken from Shrimad Bhagavad Gita, a conversation between Lord Krishna and Arjuna on the science of yoga, which is the knowledge of ultimate reality, called as brahma vidya.

