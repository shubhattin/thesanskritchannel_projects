[
  {
    "text": "६ मैत्रावरुणिर्वसिष्ठ: । विश्वे देवा:  । त्रिष्टुप्  ।",
    "index": 0,
    "shloka_num": null
  },
  {
    "text": "प्र ब्र॒ह्माणो॒ अङ्गि॑रसो नक्षन्त॒ प्र क्र॑न्द॒नुर्न॑भ॒न्य॑स्य वेतु  ।",
    "index": 1,
    "shloka_num": null
  },
  {
    "text": "प्र धे॒नव॑ उद॒प्रुतो॑ नवन्त यु॒ज्याता॒मद्री॑ अध्व॒रस्य॒ पेश॑:  ॥१॥",
    "index": 2,
    "shloka_num": 1
  },
  {
    "text": "सु॒गस्ते॑ अग्ने॒ सन॑वित्तो॒ अध्वा॑ यु॒क्ष्वा सु॒ते ह॒रितो॑ रो॒हित॑श्च  ।",
    "index": 3,
    "shloka_num": null
  },
  {
    "text": "ये वा॒ सद्म॑न्नरु॒षा वी॑र॒वाहो॑ हु॒वे दे॒वानां॒ जनि॑मानि स॒त्तः  ॥२॥",
    "index": 4,
    "shloka_num": 2
  },
  {
    "text": "समु॑ वो य॒ज्ञं म॑हय॒न्नमो॑भि॒: प्र होता॑ म॒न्द्रो रि॑रिच उपा॒के  ।",
    "index": 5,
    "shloka_num": null
  },
  {
    "text": "यज॑स्व॒ सु पु॑र्वणीक दे॒वाना य॒ज्ञिया॑म॒रम॑तिं ववृत्याः  ॥३॥",
    "index": 6,
    "shloka_num": 3
  },
  {
    "text": "य॒दा वी॒रस्य॑ रे॒वतो॑ दुरो॒णे स्यो॑न॒शीरति॑थिरा॒चिके॑तत्  ।",
    "index": 7,
    "shloka_num": null
  },
  {
    "text": "सुप्री॑तो अ॒ग्निः सुधि॑तो॒ दम॒ आ स वि॒शे दा॑ति॒ वार्य॒मिय॑त्यै  ॥४॥",
    "index": 8,
    "shloka_num": 4
  },
  {
    "text": "इ॒मं नो॑ अग्ने अध्व॒रं जु॑षस्व म॒रुत्स्विन्द्रे॑ य॒शसं॑ कृधी नः  ।",
    "index": 9,
    "shloka_num": null
  },
  {
    "text": "आ नक्ता॑ ब॒र्हिः स॑दतामु॒षासो॒शन्ता॑ मि॒त्रावरु॑णा यजे॒ह  ॥५॥",
    "index": 10,
    "shloka_num": 5
  },
  {
    "text": "ए॒वाग्निं स॑ह॒स्यं१ वसि॑ष्ठो रा॒यस्का॑मो वि॒श्वप्स्न्य॑स्य स्तौत्  ।",
    "index": 11,
    "shloka_num": null
  },
  {
    "text": "इषं॑ र॒यिं प॑प्रथ॒द्वाज॑म॒स्मे यू॒यं पा॑त स्व॒स्तिभि॒: सदा॑ नः  ॥६॥",
    "index": 12,
    "shloka_num": 6
  }
]
