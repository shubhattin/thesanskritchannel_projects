[
  {
    "text": "५ मैत्रावरुणिर्वसिष्ठ: । वरुण:  । गायत्री, ५ जगती ।",
    "index": 0,
    "shloka_num": null
  },
  {
    "text": "मो षु व॑रुण मृ॒न्मयं॑ गृ॒हं रा॑जन्न॒हं ग॑मम्  । मृ॒ळा सु॑क्षत्र मृ॒ळय॑  ॥१॥",
    "index": 1,
    "shloka_num": 1
  },
  {
    "text": "यदेमि॑ प्रस्फु॒रन्नि॑व॒ दृति॒र्न ध्मा॒तो अ॑द्रिवः  । मृ॒ळा सु॑क्षत्र मृ॒ळय॑  ॥२॥",
    "index": 2,
    "shloka_num": 2
  },
  {
    "text": "क्रत्व॑: समह दी॒नता॑ प्रती॒पं ज॑गमा शुचे  । मृ॒ळा सु॑क्षत्र मृ॒ळय॑  ॥३॥",
    "index": 3,
    "shloka_num": 3
  },
  {
    "text": "अ॒पां मध्ये॑ तस्थि॒वांसं॒ तृष्णा॑विदज्जरि॒तार॑म्  । मृ॒ळा सु॑क्षत्र मृ॒ळय॑  ॥४॥",
    "index": 4,
    "shloka_num": 4
  },
  {
    "text": "यत्किं चे॒दं व॑रुण॒ दैव्ये॒ जने॑ऽभिद्रो॒हं म॑नु॒ष्या॒३श्चरा॑मसि  ।",
    "index": 5,
    "shloka_num": null
  },
  {
    "text": "अचि॑त्ती॒ यत्तव॒ धर्मा॑ युयोपि॒म मा न॒स्तस्मा॒देन॑सो देव रीरिषः  ॥५॥",
    "index": 6,
    "shloka_num": 5
  }
]
