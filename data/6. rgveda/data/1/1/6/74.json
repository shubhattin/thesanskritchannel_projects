[
  {
    "text": "४ बार्हस्पत्यो भरद्वाज:  ।",
    "index": 0,
    "shloka_num": null
  },
  {
    "text": "सोमारुद्रौ । त्रिष्टुप्  ।",
    "index": 1,
    "shloka_num": null
  },
  {
    "text": "सोमा॑रुद्रा धा॒रये॑थामसु॒र्यं१ प्र वा॑मि॒ष्टयोऽर॑मश्नुवन्तु  ।",
    "index": 2,
    "shloka_num": null
  },
  {
    "text": "दमे॑दमे स॒प्त रत्ना॒ दधा॑ना॒ शं नो॑ भूतं द्वि॒पदे॒ शं चतु॑ष्पदे  ॥१॥",
    "index": 3,
    "shloka_num": 1
  },
  {
    "text": "सोमा॑रुद्रा॒ वि वृ॑हतं॒ विषू॑ची॒ममी॑वा॒ या नो॒ गय॑मावि॒वेश॑  ।",
    "index": 4,
    "shloka_num": null
  },
  {
    "text": "आ॒रे बा॑धेथां॒ निॠ॑तिं परा॒चैर॒स्मे भ॒द्रा सौ॑श्रव॒सानि॑ सन्तु  ॥२॥",
    "index": 5,
    "shloka_num": 2
  },
  {
    "text": "सोमा॑रुद्रा यु॒वमे॒तान्य॒स्मे विश्वा॑ त॒नूषु॑ भेष॒जानि॑ धत्तम्  ।",
    "index": 6,
    "shloka_num": null
  },
  {
    "text": "अव॑ स्यतं मु॒ञ्चतं॒ यन्नो॒ अस्ति॑ त॒नूषु॑ ब॒द्धं कृ॒तमेनो॑ अ॒स्मत्  ॥३॥",
    "index": 7,
    "shloka_num": 3
  },
  {
    "text": "ति॒ग्मायु॑धौ ति॒ग्महे॑ती सु॒शेवौ॒ सोमा॑रुद्रावि॒ह सु मृ॑ळतं नः  ।",
    "index": 8,
    "shloka_num": null
  },
  {
    "text": "प्र नो॑ मुञ्चतं॒ वरु॑णस्य॒ पाशा॑द्गोपा॒यतं॑ नः सुमन॒स्यमा॑ना  ॥४॥",
    "index": 9,
    "shloka_num": 4
  }
]
