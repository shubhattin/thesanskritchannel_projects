[
  {
    "text": "१५ हिरण्यस्तूप आङ्गिरसः । इन्द्रः । त्रिष्टुप् ।",
    "index": 0,
    "shloka_num": null
  },
  {
    "text": "एताया॒मोप॑ ग॒व्यन्त॒ इन्द्र॑म॒स्माकं॒ सु प्रम॑तिं वावृधाति ।",
    "index": 1,
    "shloka_num": null
  },
  {
    "text": "अ॒ना॒मृ॒णः कु॒विदाद॒स्य रा॒यो गवां॒ केतं॒ पर॑मा॒वर्ज॑ते नः ॥१॥",
    "index": 2,
    "shloka_num": 1
  },
  {
    "text": "उपेद॒हं ध॑न॒दामप्र॑तीतं॒ जुष्टां॒ न श्ये॒नो व॑स॒तिं प॑तामि ।",
    "index": 3,
    "shloka_num": null
  },
  {
    "text": "इन्द्रं॑ नम॒स्यन्नु॑प॒मेभि॑र॒र्कैर्यः स्तो॒तृभ्यो॒ हव्यो॒ अस्ति॒ याम॑न् ॥२॥",
    "index": 4,
    "shloka_num": 2
  },
  {
    "text": "नि सर्व॑सेन इषु॒धीँर॑सक्त॒ सम॒र्यो गा अ॑जति॒ यस्य॒ वष्टि॑ ।",
    "index": 5,
    "shloka_num": null
  },
  {
    "text": "चो॒ष्कू॒यमा॑ण इन्द्र॒ भूरि॑ वा॒मं मा प॒णिर्भू॑र॒स्मदधि॑ प्रवृद्ध ॥३॥",
    "index": 6,
    "shloka_num": 3
  },
  {
    "text": "वधी॒र्हि दस्युं॑ ध॒निनं॑ घ॒नेनँ॒ एक॒श्चर॑न्नुपशा॒केभि॑रिन्द्र ।",
    "index": 7,
    "shloka_num": null
  },
  {
    "text": "धनो॒रधि॑ विषु॒णक्ते व्या॑य॒न्नय॑ज्वानः सन॒काः प्रेति॑मीयुः ॥४॥",
    "index": 8,
    "shloka_num": 4
  },
  {
    "text": "परा॑ चिच्छी॒र्षा व॑वृजु॒स्त इ॒न्द्राऽय॑ज्वानो॒ यज्व॑भि॒: स्पर्ध॑मानाः ।",
    "index": 9,
    "shloka_num": null
  },
  {
    "text": "प्र यद् दि॒वो ह॑रिवः स्थातरुग्र॒ निर॑व्र॒ताँ अ॑धमो॒ रोद॑स्योः ॥५॥",
    "index": 10,
    "shloka_num": 5
  },
  {
    "text": "अयु॑युत्सन्ननव॒द्यस्य॒ सेना॒मया॑तयन्त क्षि॒तयो॒ नव॑ग्वाः ।",
    "index": 11,
    "shloka_num": null
  },
  {
    "text": "वृ॒षा॒युधो॒ न वध्र॑यो॒ निर॑ष्टाः प्र॒वद्भि॒रिन्द्रा॑च्चि॒तय॑न्त आयन् ॥६॥",
    "index": 12,
    "shloka_num": 6
  },
  {
    "text": "त्वमे॒तान् रु॑द॒तो जक्ष॑त॒श्चायो॑धयो॒ रज॑स इन्द्र पा॒रे ।",
    "index": 13,
    "shloka_num": null
  },
  {
    "text": "अवा॑दहो दि॒व आ दस्यु॑मु॒च्चा प्र सु॑न्व॒तः स्तु॑व॒तः शंस॑मावः ॥ ७",
    "index": 14,
    "shloka_num": null
  },
  {
    "text": "च॒क्रा॒णास॑: परी॒णहं॑ पृथि॒व्या हिर॑ण्येन म॒णिना॒ शुम्भ॑मानाः ।",
    "index": 15,
    "shloka_num": null
  },
  {
    "text": "न हि॑न्वा॒नास॑स्तितिरु॒स्त इन्द्रं॒ परि॒ स्पशो॑ अदधा॒त् सूर्ये॑ण ॥८॥",
    "index": 16,
    "shloka_num": 8
  },
  {
    "text": "परि॒ यदि॑न्द्र॒ रोद॑सी उ॒भे अबु॑भोजीर्महि॒ना वि॒श्वत॑: सीम् ।",
    "index": 17,
    "shloka_num": null
  },
  {
    "text": "अम॑न्यमानाँ अ॒भि मन्य॑मानै॒र्निर्ब्र॒ह्मभि॑रधमो॒ दस्यु॑मिन्द्र ॥९॥",
    "index": 18,
    "shloka_num": 9
  },
  {
    "text": "न ये दि॒वः पृ॑थि॒व्या अन्त॑मा॒पुर्न मा॒याभि॑र्धन॒दां प॒र्यभू॑वन् ।",
    "index": 19,
    "shloka_num": null
  },
  {
    "text": "युजं॒ वज्रं॑ वृष॒भश्च॑क्र॒ इन्द्रो॒ निर्ज्योति॑षा॒ तम॑सो॒ गा अ॑दुक्षत् ॥१०॥",
    "index": 20,
    "shloka_num": 10
  },
  {
    "text": "अनु॑ स्व॒धाम॑क्षर॒न्नापो॑ अ॒स्याव॑र्धत॒ मध्य॒ आ ना॒व्या॑नाम् ।",
    "index": 21,
    "shloka_num": null
  },
  {
    "text": "स॒ध्री॒चीने॑न॒ मन॑सा॒ तमिन्द्र॒ ओजि॑ष्ठेन॒ हन्म॑नाहन्न॒भि द्यून् ॥११॥",
    "index": 22,
    "shloka_num": 11
  },
  {
    "text": "न्या॑विध्यदिली॒बिश॑स्य दृ॒ह्ला वि शृ॒ङ्गिण॑मभिन॒च्छुष्ण॒मिन्द्र॑: ।",
    "index": 23,
    "shloka_num": null
  },
  {
    "text": "याव॒त्तरो॑ मघव॒न् याव॒दोजो॒ वज्रे॑ण॒ शत्रु॑मवधीः पृत॒न्युम् ॥१२॥",
    "index": 24,
    "shloka_num": 12
  },
  {
    "text": "अ॒भि सि॒ध्मो अ॑जिगादस्य॒ शत्रू॒न् वि ति॒ग्मेन॑ वृष॒भेणा॒ पुरो॑ऽभेत् ।",
    "index": 25,
    "shloka_num": null
  },
  {
    "text": "सं वज्रे॑णासृजद् वृ॒त्रमिन्द्र॒: प्र स्वां म॒तिम॑तिर॒च्छाश॑दानः ॥१३॥",
    "index": 26,
    "shloka_num": 13
  },
  {
    "text": "आव॒: कुत्स॑मिन्द्र॒ यस्मि॑ञ्चा॒कन् प्रावो॒ युध्य॑न्तं वृष॒भं दश॑द्युम् ।",
    "index": 27,
    "shloka_num": null
  },
  {
    "text": "श॒फच्यु॑तो रे॒णुर्न॑क्षत॒ द्यामुच्छ्वै॑त्रे॒यो नृ॒षाह्या॑य तस्थौ ॥१४॥",
    "index": 28,
    "shloka_num": 14
  },
  {
    "text": "आव॒: शमं॑ वृष॒भं तुग्सु क्षेत्रजे॒षे म॑घव॒ञ्छ्वित्र्यं॒ गाम् ।",
    "index": 29,
    "shloka_num": null
  },
  {
    "text": "ज्योक् च॒क्चि॒ चि॒दत्र॑ तस्थि॒वांसो॑ अक्रञ्छत्रूय॒तामध॑रा॒ वेद॑नाकः ॥१५॥",
    "index": 30,
    "shloka_num": 15
  }
]
