[
  {
    "text": "३ मैत्रावरुणिर्वसिष्ठ: । अग्नि:  । त्रिष्टुप्  ।",
    "index": 0,
    "shloka_num": null
  },
  {
    "text": "अग॑न्म म॒हा नम॑सा॒ यवि॑ष्ठं॒ यो दी॒दाय॒ समि॑द्ध॒: स्वे दु॑रो॒णे  ।",
    "index": 1,
    "shloka_num": null
  },
  {
    "text": "चि॒त्रभा॑नुं॒ रोद॑सी अ॒न्तरु॒र्वी स्वा॑हुतं वि॒श्वत॑: प्र॒त्यञ्च॑म्  ॥१॥",
    "index": 2,
    "shloka_num": 1
  },
  {
    "text": "स म॒ह्ना विश्वा॑ दुरि॒तानि॑ सा॒ह्वान॒ग्निः ष्ट॑वे॒ दम॒ आ जा॒तवे॑दाः  ।",
    "index": 3,
    "shloka_num": null
  },
  {
    "text": "स नो॑ रक्षिषद्दुरि॒ताद॑व॒द्याद॒स्मान्गृ॑ण॒त उ॒त नो॑ म॒घोन॑:  ॥२॥",
    "index": 4,
    "shloka_num": 2
  },
  {
    "text": "त्वं वरु॑ण उ॒त मि॒त्रो अ॑ग्ने॒ त्वां व॑र्धन्ति म॒तिभि॒र्वसि॑ष्ठाः  ।",
    "index": 5,
    "shloka_num": null
  },
  {
    "text": "त्वे वसु॑ सुषण॒नानि॑ सन्तु यू॒यं पा॑त स्व॒स्तिभि॒: सदा॑ नः  ॥३॥",
    "index": 6,
    "shloka_num": 3
  }
]
