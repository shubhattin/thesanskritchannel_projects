[
  {
    "text": "४ गौपायना लौपायना वा बन्धुः सुबन्धुः श्रुतबन्धुर्विप्रबन्धुश्च । अग्निः । द्विपदा विराट् ।",
    "index": 0,
    "shloka_num": null
  },
  {
    "text": "अग्ने॒ त्वं नो॒ अन्त॑म उ॒त त्रा॒ता शि॒वो भ॑वा वरू॒थ्य॑: ॥१",
    "index": 1,
    "shloka_num": null
  },
  {
    "text": "वसु॑र॒ग्निर्वसु॑श्रवा॒ अच्छा॑ नक्षि द्यु॒मत्त॑मं र॒यिं दा॑: ॥१॥२",
    "index": 2,
    "shloka_num": null
  },
  {
    "text": "स नो॑ बोधि श्रु॒धी हव॑मुरु॒ष्या णो॑ अघाय॒तः स॑मस्मात् ॥३",
    "index": 3,
    "shloka_num": null
  },
  {
    "text": "तं त्वा॑ शोचिष्ठ दीदिवः सु॒म्नाय॑ नू॒नमी॑महे॒ सखि॑भ्यः ॥२॥४",
    "index": 4,
    "shloka_num": null
  }
]
