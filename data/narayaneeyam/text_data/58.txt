अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

अष्टपञ्चाशम् दशकम्
aShTapanchAsham dashakam

The Fifty-eighth group of Ten shlokas

दावाग्नि मोक्ष: ऋतु वर्णनम् च
dAvAgni mokShaH Rtu varNanam cha

Liberation from Forest Fire and Description of Seasons

त्वयि विहरणलोले बालजालै: प्रलम्ब-
प्रमथनसविलम्बे धेनव: स्वैरचारा: ।
तृणकुतुकनिविष्टा दूरदूरं चरन्त्य:
किमपि विपिनमैषीकाख्यमीषांबभूवु: ॥१॥
tvayi viharaNalole bAlajAlaiH pralamba-
pramathanasavilambe dhenavaH svairachArAH 
tRNakutukaniviShTA dUradUraM charantyaH
kimapi vipinamaiShIkAkhyamIShAMbabhUvuH 1

त्वयि विहरणलोले बालजालै: प्रलम्ब-
As you were immersed in playing with the children, as Pralamba's
प्रमथनसविलम्बे धेनव: स्वैरचारा: ।
slaying caused some delay, the cattle roaming freely,
तृणकुतुकनिविष्टा दूरदूरं चरन्त्य:
in their eagerness to graze, kept going far and far away,
किमपि विपिनमैषीकाख्यमीषांबभूवु: ॥१॥
and approached a forest land by the name of Aishika.

अनधिगतनिदाघक्रौर्यवृन्दावनान्तात्
बहिरिदमुपयाता: काननं धेनवस्ता: ।
तव विरहविषण्णा ऊष्मलग्रीष्मताप-
प्रसरविसरदम्भस्याकुला: स्तम्भमापु: ॥२॥
anadhigatanidAghakrauryavRndAvanAntAt
bahiridamupayAtAH kAnanaM dhenavastAH 
tava virahaviShaNNA UShmalagrIShmatApa-
prasaravisaradambhasyAkulAH stambhamApuH 2

अनधिगतनिदाघक्रौर्यवृन्दावनान्तात्
From the edges of Vrindavana, where the cruelty of summer heat is not felt,
बहिरिदमुपयाता: काननं धेनवस्ता: ।
those cattle stepped out into that unkown forest land.
तव विरहविषण्णा ऊष्मलग्रीष्मताप-
Suffering their separation from you, and under the intense heat of summer,
प्रसरविसरदम्भस्याकुला: स्तम्भमापु: ॥२॥
geting immensely tired and thirsty, they came to a stand still!

तदनु सह सहायैर्दूरमन्विष्य शौरे
गलितसरणिमुञ्जारण्यसञ्जातखेदम् ।
पशुकुलमभिवीक्ष्य क्षिप्रमानेतुमारात्
त्वयि गतवति ही ही सर्वतोऽग्निर्जजृम्भे ॥३॥
tadanu saha sahAyairdUramanviShya shaure
galitasaraNimunjAraNyasanjAtakhedam 
pashukulamabhivIkShya kShipramAnetumArAt
tvayi gatavati hI hI sarvatognirjajRmbhe 3

तदनु सह सहायैर्दूरमन्विष्य शौरे
O Shauri! Then, with your helpers, seaching far and wide,
गलितसरणिमुञ्जारण्यसञ्जातखेदम् ।
losing your way in the Munja forest, with exhaustion and sorrow,
पशुकुलमभिवीक्ष्य क्षिप्रमानेतुमारात्
finally finding the group of cattle, to quickly fetch them,
त्वयि गतवति ही ही सर्वतोऽग्निर्जजृम्भे ॥३॥
as you went there, alas! forest fire started to rage all around!

सकलहरिति दीप्ते घोरभाङ्कारभीमे
शिखिनि विहतमार्गा अर्धदग्धा इवार्ता: ।
अहह भुवनबन्धो पाहि पाहीति सर्वे
शरणमुपगतास्त्वां तापहर्तारमेकम् ॥४॥
sakalahariti dIpte ghorabhAnkArabhIme
shikhini vihatamArgA ardhadagdhA ivArtAH 
ahaha bhuvanabandho pAhi pAhIti sarve
sharaNamupagatAstvAM tApahartAramekam 4

सकलहरिति दीप्ते घोरभाङ्कारभीमे
As it lit up all the directions, and was raging with terrific roars,
शिखिनि विहतमार्गा अर्धदग्धा इवार्ता: ।
with it's flames obstructing the way, suffering as if half-burnt up,
अहह भुवनबन्धो पाहि पाहीति सर्वे
"O Dearest of the Entire World! Protect us! Protect us!", crying thus everyone
शरणमुपगतास्त्वां तापहर्तारमेकम् ॥४॥
sought refuge in you, who is the sole remover of suffering!

अलमलमतिभीत्या सर्वतो मीलयध्वं
दृशमिति तव वाचा मीलिताक्षेषु तेषु ।
क्व नु दवदहनोऽसौ कुत्र मुञ्जाटवी सा
सपदि ववृतिरे ते हन्त भाण्डीरदेशे ॥५॥
alamalamatibhItyA sarvato mIlayadhvaM
dRshamiti tava vAchA mIlitAkSheShu teShu 
kva nu davadahanosau kutra munjATavI sA
sapadi vavRtire te hanta bhANDIradeshe 5

अलमलमतिभीत्या सर्वतो मीलयध्वं
"Enough with this fear now! Everyone close
दृशमिति तव वाचा मीलिताक्षेषु तेषु ।
your eyes!", following these words of yours as they all closed their eyes,
क्व नु दवदहनोऽसौ कुत्र मुञ्जाटवी सा
Where is the forest fire! Where is that Munja forest!
सपदि ववृतिरे ते हन्त भाण्डीरदेशे ॥५॥
Damn! All of them got transported to the land of Bhandira at once!

जय जय तव माया केयमीशेति तेषां
नुतिभिरुदितहासो बद्धनानाविलास: ।
पुनरपि विपिनान्ते प्राचर: पाटलादि-
प्रसवनिकरमात्रग्राह्यघर्मानुभावे ॥६॥
jaya jaya tava mAyA keyamIsheti teShAM
nutibhiruditahAso baddhanAnAvilAsaH 
punarapi vipinAnte prAcharaH pATalAdi-
prasavanikaramAtragrAhyagharmAnubhAve 6

जय जय तव माया केयमीशेति तेषां
"Hail! Hail your illusions! What is this, O Lord!" thus, their
नुतिभिरुदितहासो बद्धनानाविलास: ।
words of praise, causing you to smile, sporting with them in various ways,
पुनरपि विपिनान्ते प्राचर: पाटलादि-
once again at the edges of the forest you roamed about, where Patala and other
प्रसवनिकरमात्रग्राह्यघर्मानुभावे ॥६॥
flower groups blooming, is the only indication and experience of Summer!

त्वयि विमुखमिवोच्चैस्तापभारं वहन्तं
तव भजनवदन्त: पङ्कमुच्छोषयन्तम् ।
तव भुजवदुदञ्चद्भूरितेज:प्रवाहं
तपसमयमनैषीर्यामुनेषु स्थलेषु ॥७॥
tvayi vimukhamivochchaistApabhAraM vahantaM
tava bhajanavadantaH pankamuchChoShayantam 
tava bhujavadudanchadbhUritejaHpravAhaM
tapasamayamanaiShIryAmuneShu sthaleShu 7

त्वयि विमुखमिवोच्चैस्तापभारं वहन्तं
Carrying intense distress, like how those who are averse to you feel inside,
तव भजनवदन्त: पङ्कमुच्छोषयन्तम् ।
drying up all the marshes, like how the impurities within those who worship you are dried up,
तव भुजवदुदञ्चद्भूरितेज:प्रवाहं
radiating immense brilliance like that emanating from both your arms,
तपसमयमनैषीर्यामुनेषु स्थलेषु ॥७॥
the Summer Time on the banks of Yamuna, you spent!

तदनु जलदजालैस्त्वद्वपुस्तुल्यभाभि:
विकसदमलविद्युत्पीतवासोविलासै: ।
सकलभुवनभाजां हर्षदां वर्षवेलां
क्षितिधरकुहरेषु स्वैरवासी व्यनैषी: ॥८॥
tadanu jaladajAlaistvadvapustulyabhAbhiH
vikasadamalavidyutpItavAsovilAsaiH 
sakalabhuvanabhAjAM harShadAM varShavelAM
kShitidharakuhareShu svairavAsI vyanaiShIH 8

तदनु जलदजालैस्त्वद्वपुस्तुल्यभाभि:
Then, with a thicket of rain clouds resplendent like the radiance of your body,
विकसदमलविद्युत्पीतवासोविलासै: ।
with streaks of pure lightning resembling your yellow garments,
सकलभुवनभाजां हर्षदां वर्षवेलां
the Rainy Season that causes all creatures of the earth to rejoice,
क्षितिधरकुहरेषु स्वैरवासी व्यनैषी: ॥८॥
you spent dwelling in the mountain caves, and roaming about freely!

कुहरतलनिविष्टं त्वां गरिष्ठं गिरीन्द्र:
शिखिकुलनवकेकाकाकुभि: स्तोत्रकारी ।
स्फुटकुटजकदम्बस्तोमपुष्पाञ्जलिं च
प्रविदधदनुभेजे देव गोवर्धनोऽसौ ॥९॥
kuharatalaniviShTaM tvAM gariShThaM girIndraH
shikhikulanavakekAkAkubhiH stotrakArI 
sphuTakuTajakadambastomapuShpAnjaliM cha
pravidadhadanubheje deva govardhanosau 9

कुहरतलनिविष्टं त्वां गरिष्ठं गिरीन्द्र:
That King of Mountains, as you, the exalted one resided in his caves,
शिखिकुलनवकेकाकाकुभि: स्तोत्रकारी ।
singing your praise with the early cooing of peacocks and other chirping birds,
स्फुटकुटजकदम्बस्तोमपुष्पाञ्जलिं च
and offering heaps of flowers from Kutaja and Kadamba trees in your worship,
प्रविदधदनुभेजे देव गोवर्धनोऽसौ ॥९॥
the mountain Govardhana, thus performed your worship, O Lord!

अथ शरदमुपेतां तां भवद्भक्तचेतो-
विमलसलिलपूरां मानयन् काननेषु ।
तृणममलवनान्ते चारु सञ्चारयन् गा:
पवनपुरपते त्वं देहि मे देहसौख्यम् ॥१०॥
atha sharadamupetAM tAM bhavadbhaktacheto-
vimalasalilapUrAM mAnayan kAnaneShu 
tRNamamalavanAnte chAru sanchArayan gAH
pavanapurapate tvaM dehi me dehasaukhyam 10

अथ शरदमुपेतां तां भवद्भक्तचेतो-
Then, as the Spring Time approached, bringing, like the minds of your devotees,
विमलसलिलपूरां मानयन् काननेषु ।
pure waters in abundance, rejoicing in the forests,
तृणममलवनान्ते चारु सञ्चारयन् गा:
as the cattle grazed upon the fresh grass in the forest lands,
पवनपुरपते त्वं देहि मे देहसौख्यम् ॥१०॥
O Lord of the City of Wind, you bestow upon me pleasantness of my body!
