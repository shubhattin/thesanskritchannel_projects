[
  {
    "text": "४ मैत्रावरुणिर्वसिष्ठ: ।रूद्र: । जगती, ४ त्रिष्टुप् ।",
    "index": 0,
    "shloka_num": null
  },
  {
    "text": "इ॒मा रु॒द्राय॑ स्थि॒रध॑न्वने॒ गिर॑: क्षि॒प्रेष॑वे दे॒वाय॑ स्व॒धाव्ने॑ ।",
    "index": 1,
    "shloka_num": null
  },
  {
    "text": "अषा॑ळ्हाय॒ सह॑मानाय वे॒धसे॑ ति॒ग्मायु॑धाय भरता शृ॒णोतु॑ नः ॥१॥",
    "index": 2,
    "shloka_num": 1
  },
  {
    "text": "स हि क्षये॑ण॒ क्षम्य॑स्य॒ जन्म॑न॒: साम्रा॑ज्येन दि॒व्यस्य॒ चेत॑ति ।",
    "index": 3,
    "shloka_num": null
  },
  {
    "text": "अव॒न्नव॑न्ती॒रुप॑ नो॒ दुर॑श्चरानमी॒वो रु॑द्र॒ जासु॑ नो भव ॥२॥",
    "index": 4,
    "shloka_num": 2
  },
  {
    "text": "या ते॑ दि॒द्युदव॑सृष्टा दि॒वस्परि॑ क्ष्म॒या चर॑ति॒ परि॒ सा वृ॑णक्तु नः ।",
    "index": 5,
    "shloka_num": null
  },
  {
    "text": "स॒हस्रं॑ ते स्वपिवात भेष॒जा मा न॑स्तो॒केषु॒ तन॑येषु रीरिषः ॥३॥",
    "index": 6,
    "shloka_num": 3
  },
  {
    "text": "मा नो॑ वधी रुद्र॒ मा परा॑ दा॒ मा ते॑ भूम॒ प्रसि॑तौ हीळि॒तस्य॑ ।",
    "index": 7,
    "shloka_num": null
  },
  {
    "text": "आ नो॑ भज ब॒र्हिषि॑ जीवशं॒से यू॒यं पा॑त स्व॒स्तिभि॒: सदा॑ नः ॥४॥",
    "index": 8,
    "shloka_num": 4
  }
]
