[
  {
    "text": "५ यजत आत्रेयः । मित्रावरुणौ । अनुष्टुप् ।",
    "index": 0,
    "shloka_num": null
  },
  {
    "text": "बळि॒त्था दे॑व निष्कृ॒तमादि॑त्या यज॒तं बृ॒हत् ।\nवरु॑ण॒ मित्रार्य॑म॒न् वर्षि॑ष्ठं क्ष॒त्रमा॑शाथे ॥१॥",
    "index": 1,
    "shloka_num": 1
  },
  {
    "text": "आ यद् योनिं॑ हिर॒ण्ययं॒ वरु॑ण॒ मित्र॒ सद॑थः ।\nध॒र्तारा॑ चर्षणी॒नां य॒न्तं सु॒म्नं रि॑शादसा ॥२॥",
    "index": 2,
    "shloka_num": 2
  },
  {
    "text": "विश्वे॒ हि वि॒श्ववे॑दसो॒ वरु॑णो मि॒त्रो अ॑र्य॒मा ।\nव्र॒ता प॒देव॑ सश्चिरे॒ पान्ति॒ मर्त्यं॑ रि॒षः ॥३॥",
    "index": 3,
    "shloka_num": 3
  },
  {
    "text": "ते हि स॒त्या ऋ॑त॒स्पृश॑ ऋ॒तावा॑नो॒ जने॑जने ।\nसु॒नी॒थास॑: सु॒दान॑वों॒ऽहोश्चि॑दुरु॒चक्र॑यः ॥४॥",
    "index": 4,
    "shloka_num": 4
  },
  {
    "text": "को नु वां॑ मि॒त्रास्तु॑तो॒ वरु॑णो वा त॒नूना॑म् ।\nतत् सु वा॒मेष॑ते म॒तिरत्रि॑भ्य॒ एष॑ते म॒तिः ॥५॥",
    "index": 5,
    "shloka_num": 5
  }
]
