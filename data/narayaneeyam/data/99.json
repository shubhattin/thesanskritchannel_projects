[
    {
        "text": "अथ श्रीमन्नारायणीयम्",
        "index": 0,
        "shloka_num": null
    },
    {
        "text": "एकोनशततमम् दशकम्",
        "index": 1,
        "shloka_num": null
    },
    {
        "text": "वेद स्तुति:",
        "index": 2,
        "shloka_num": null
    },
    {
        "text": "विष्णोर्वीर्याणि को वा कथयतु धरणे: कश्च रेणून्मिमीते",
        "index": 3,
        "shloka_num": null
    },
    {
        "text": "यस्यैवाङ्घ्रित्रयेण त्रिजगदभिमितं मोदते पूर्णसम्पत्\nयोसौ विश्वानि धत्ते प्रियमिह परमं धाम तस्याभियायां\nत्वद्भक्ता यत्र माद्यन्त्यमृतरसमरन्दस्य यत्र प्रवाह: ॥१॥",
        "index": 4,
        "shloka_num": 1
    },
    {
        "text": "आद्यायाशेषकर्त्रे प्रतिनिमिषनवीनाय भर्त्रे विभूते:\nभक्तात्मा विष्णवे य: प्रदिशति हविरादीनि यज्ञार्चनादौ ।\nकृष्णाद्यं जन्म यो वा महदिह महतो वर्णयेत्सोऽयमेव\nप्रीत: पूर्णो यशोभिस्त्वरितमभिसरेत् प्राप्यमन्ते पदं ते ॥२॥",
        "index": 5,
        "shloka_num": 2
    },
    {
        "text": "हे स्तोतार: कवीन्द्रास्तमिह खलु यथा चेतयध्वे तथैव\nव्यक्तं वेदस्य सारं प्रणुवत जननोपात्तलीलाकथाभि: ।\nजानन्तश्चास्य नामान्यखिलसुखकराणीति सङ्कीर्तयध्वं\nहे विष्णो कीर्तनाद्यैस्तव खलु महतस्तत्त्वबोधं भजेयम् ॥३॥",
        "index": 6,
        "shloka_num": 3
    },
    {
        "text": "विष्णो: कर्माणि सम्पश्यत मनसि सदा यै: स धर्मानबध्नाद्\nयानीन्द्रस्यैष भृत्य: प्रियसख इव च व्यातनोत् क्षेमकारी ।\nवीक्षन्ते योगसिद्धा: परपदमनिशं यस्य सम्यक्प्रकाशं\nविप्रेन्द्रा जागरूका: कृतबहुनुतयो यच्च निर्भासयन्ते ॥४॥",
        "index": 7,
        "shloka_num": 4
    },
    {
        "text": "नो जातो जायमानोऽपि च समधिगतस्त्वन्महिम्नोऽवसानं\nदेव श्रेयांसि विद्वान् प्रतिमुहुरपि ते नाम शंसामि विष्णो ।\nतं त्वां संस्तौमि नानाविधनुतिवचनैरस्य लोकत्रयस्या-\nप्यूर्ध्वं विभ्राजमाने विरचितवसतिं तत्र वैकुण्ठलोके ॥५॥",
        "index": 8,
        "shloka_num": 5
    },
    {
        "text": "आप: सृष्ट्यादिजन्या: प्रथममयि विभो गर्भदेशे दधुस्त्वां\nयत्र त्वय्येव जीवा जलशयन हरे सङ्गता ऐक्यमापन् ।\nतस्याजस्य प्रभो ते विनिहितमभवत् पद्ममेकं हि नाभौ\nदिक्पत्रं यत् किलाहु: कनकधरणिभृत् कर्णिकं लोकरूपम् ॥६॥",
        "index": 9,
        "shloka_num": 6
    },
    {
        "text": "हे लोका विष्णुरेतद्भुवनमजनयत्तन्न जानीथ यूयं\nयुष्माकं ह्यन्तरस्थं किमपि तदपरं विद्यते विष्णुरूपम् ।\nनीहारप्रख्यमायापरिवृतमनसो मोहिता नामरूपै:\nप्राणप्रीत्येकतृप्ताश्चरथ मखपरा हन्त नेच्छा मुकुन्दे ॥७॥",
        "index": 10,
        "shloka_num": 7
    },
    {
        "text": "मूर्ध्नामक्ष्णां पदानां वहसि खलु सहस्राणि सम्पूर्य विश्वं\nतत्प्रोत्क्रम्यापि तिष्ठन् परिमितविवरे भासि चित्तान्तरेऽपि ।\nभूतं भव्यं च सर्वं परपुरुष भवान् किञ्च देहेन्द्रियादि-\nष्वाविष्टोऽप्युद्गतत्वादमृतसुखरसं चानुभुङ्क्षे त्वमेव ॥८॥",
        "index": 11,
        "shloka_num": 8
    },
    {
        "text": "यत्तु त्रैलोक्यरूपं दधदपि च ततो निर्गतोऽनन्तशुद्ध-\nज्ञानात्मा वर्तसे त्वं तव खलु महिमा सोऽपि तावान् किमन्यत् ।\nस्तोकस्ते भाग एवाखिलभुवनतया दृश्यते त्र्यंशकल्पं\nभूयिष्ठं सान्द्रमोदात्मकमुपरि ततो भाति तस्मै नमस्ते ॥९॥",
        "index": 12,
        "shloka_num": 9
    },
    {
        "text": "अव्यक्तं ते स्वरूपं दुरधिगमतमं तत्तु शुद्धैकसत्त्वं\nव्यक्तं चाप्येतदेव स्फुटममृतरसाम्भोधिकल्लोलतुल्यम् ।\nसर्वोत्कृष्टामभीष्टां तदिह गुणरसेनैव चित्तं हरन्तीं\nमूर्तिं ते संश्रयेऽहं पवनपुरपते पाहि मां कृष्ण रोगात् ॥१०॥",
        "index": 13,
        "shloka_num": 10
    }
]