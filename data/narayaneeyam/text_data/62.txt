अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

द्विषष्टितमम् दशकम्
dviShaShTitamam dashakam

The Sixty-second group of Ten shlokas

गोवर्द्धन बलि:
govardhana baliH

Sacrifice to Govardhana

कदाचिद्गोपालान् विहितमखसम्भारविभवान्
निरीक्ष्य त्वं शौरे मघवमदमुद्ध्वंसितुमना: ।
विजानन्नप्येतान् विनयमृदु नन्दादिपशुपान्
अपृच्छ: को वाऽयं जनक भवतामुद्यम इति ॥१॥
kadAchidgopAlAn vihitamakhasambhAravibhavAn
nirIkShya tvaM shaure maghavamadamuddhvaMsitumanAH 
vijAnannapyetAn vinayamRdu nandAdipashupAn
apRchChaH ko vAyaM janaka bhavatAmudyama iti 1

कदाचिद्गोपालान् विहितमखसम्भारविभवान्
Once upon a time, the Gopalas who had collected all the materials for the Yajna,
निरीक्ष्य त्वं शौरे मघवमदमुद्ध्वंसितुमना: ।
looking at them, O Shauri! with an intention to destroy Indra's pride,
विजानन्नप्येतान् विनयमृदु नन्दादिपशुपान्
despite knowing of those efforts, politely and gently, to Nanda and other Chiefs
अपृच्छ: को वाऽयं जनक भवतामुद्यम इति ॥१॥
you posed the question, "O What are all these efforts, father?"

बभाषे नन्दस्त्वां सुत ननु विधेयो मघवतो
मखो वर्षे वर्षे सुखयति स वर्षेण पृथिवीम् ।
नृणां वर्षायत्तं निखिलमुपजीव्यं महितले
विशेषादस्माकं तृणसलिलजीवा हि पशव: ॥२॥
babhAShe nandastvAM suta nanu vidheyo maghavato
makho varShe varShe sukhayati sa varSheNa pRthivIm 
nRNAM varShAyattaM nikhilamupajIvyaM mahitale
visheShAdasmAkaM tRNasalilajIvA hi pashavaH 2

बभाषे नन्दस्त्वां सुत ननु विधेयो मघवतो
Nanda replied to you, "Child, An obervance for Indra,
मखो वर्षे वर्षे सुखयति स वर्षेण पृथिवीम् ।
a Yajna, has to be performed year on year! Pleased with that he makes the earth rejoice with rains!
नृणां वर्षायत्तं निखिलमुपजीव्यं महितले
On this earth, all livelihood of humans is dependant on rain.
विशेषादस्माकं तृणसलिलजीवा हि पशव: ॥२॥
Especially for us, since cattle and livestock survive only on grass and water."

इति श्रुत्वा वाचं पितुरयि भवानाह सरसं
धिगेतन्नो सत्यं मघवजनिता वृष्टिरिति यत् ।
अदृष्टं जीवानां सृजति खलु वृष्टिं समुचितां
महारण्ये वृक्षा: किमिव बलिमिन्द्राय ददते ॥३॥
iti shrutvA vAchaM piturayi bhavAnAha sarasaM
dhigetanno satyaM maghavajanitA vRShTiriti yat 
adRShTaM jIvAnAM sRjati khalu vRShTiM samuchitAM
mahAraNye vRkShAH kimiva balimindrAya dadate 3

इति श्रुत्वा वाचं पितुरयि भवानाह सरसं
Thus hearing your fathers words, O! you spoke playfully,
धिगेतन्नो सत्यं मघवजनिता वृष्टिरिति यत् ।
"Hey! That is not true that rains are caused by Indra!
अदृष्टं जीवानां सृजति खलु वृष्टिं समुचितां
Don't rains happen appropriately as per the invisible past results of human activity!
महारण्ये वृक्षा: किमिव बलिमिन्द्राय ददते ॥३॥
In the great rain forests, what, do those trees make offerings for Indra!"

इदं तावत् सत्यं यदिह पशवो न: कुलधनं
तदाजीव्यायासौ बलिरचलभर्त्रे समुचित: ।
सुरेभ्योऽप्युत्कृष्टा ननु धरणिदेवा: क्षितितले
ततस्तेऽप्याराध्या इति जगदिथ त्वं निजजनान् ॥४॥
idaM tAvat satyaM yadiha pashavo naH kuladhanaM
tadAjIvyAyAsau balirachalabhartre samuchitaH 
surebhyopyutkRShTA nanu dharaNidevAH kShititale
tatastepyArAdhyA iti jagaditha tvaM nijajanAn 4

इदं तावत् सत्यं यदिह पशवो न: कुलधनं
"It is true that the cattle and livestock is the wealth of our people!
तदाजीव्यायासौ बलिरचलभर्त्रे समुचित: ।
For their livelihood, an offering to this great mountain, is more appropriate.
सुरेभ्योऽप्युत्कृष्टा ननु धरणिदेवा: क्षितितले
The Gods of Earth are greater than the Gods in the Sky, isn't it!
ततस्तेऽप्याराध्या इति जगदिथ त्वं निजजनान् ॥४॥
Therefore they too deserve to be worshipped!", thus you spoke to your people.

भवद्वाचं श्रुत्वा बहुमतियुतास्तेऽपि पशुपा:
द्विजेन्द्रानर्चन्तो बलिमददुरुच्चै: क्षितिभृते ।
व्यधु: प्रादक्षिण्यं सुभृशमनमन्नादरयुता:
त्वमादश्शैलात्मा बलिमखिलमाभीरपुरत: ॥५॥
bhavadvAchaM shrutvA bahumatiyutAstepi pashupAH
dvijendrAnarchanto balimadaduruchchaiH kShitibhRte 
vyadhuH prAdakShiNyaM subhRshamanamannAdarayutAH
tvamAdashshailAtmA balimakhilamAbhIrapurataH 5

भवद्वाचं श्रुत्वा बहुमतियुतास्तेऽपि पशुपा:
Listening to your words, and agreeing with that, those cowherds,
द्विजेन्द्रानर्चन्तो बलिमददुरुच्चै: क्षितिभृते ।
worshipping the Brahmins, made their plentiful offerings to the mountain!
व्यधु: प्रादक्षिण्यं सुभृशमनमन्नादरयुता:
They performed Pradakshinas, and prostrated again and again,
त्वमादश्शैलात्मा बलिमखिलमाभीरपुरत: ॥५॥
and you, as the embodiment of the mountain, ate all of those offerings in front!

अवोचश्चैवं तान् किमिह वितथं मे निगदितं
गिरीन्द्रो नन्वेष स्वबलिमुपभुङ्क्ते स्ववपुषा ।
अयं गोत्रो गोत्रद्विषि च कुपिते रक्षितुमलं
समस्तानित्युक्ता जहृषुरखिला गोकुलजुष: ॥६॥
avochashchaivaM tAn kimiha vitathaM me nigaditaM
girIndro nanveSha svabalimupabhunkte svavapuShA 
ayaM gotro gotradviShi cha kupite rakShitumalaM
samastAnityuktA jahRShurakhilA gokulajuShaH 6

अवोचश्चैवं तान् किमिह वितथं मे निगदितं
Once again you told them, "Is there something wrong in what I said?
गिरीन्द्रो नन्वेष स्वबलिमुपभुङ्क्ते स्ववपुषा ।
Isn't it the mountain who is being offered that which has been obtained from him alone!
अयं गोत्रो गोत्रद्विषि च कुपिते रक्षितुमलं
Even if the enemy of mountains, Indra is angered, this mountain is sufficient to protect
समस्तानित्युक्ता जहृषुरखिला गोकुलजुष: ॥६॥
all of us!" As you spoke thus, all the inhabitants of Gokula rejoiced!

परिप्रीता याता: खलु भवदुपेता व्रजजुषो
व्रजं यावत्तावन्निजमखविभङ्गं निशमयन् ।
भवन्तं जानन्नप्यधिकरजसाऽऽक्रान्तहृदयो
न सेहे देवेन्द्रस्त्वदुपरचितात्मोन्नतिरपि ॥७॥
pariprItA yAtAH khalu bhavadupetA vrajajuSho
vrajaM yAvattAvannijamakhavibhangaM nishamayan 
bhavantaM jAnannapyadhikarajasAkrAntahRdayo
na sehe devendrastvaduparachitAtmonnatirapi 7

परिप्रीता याता: खलु भवदुपेता व्रजजुषो
Overjoyed, didn't they all go along with you, those people of Vraja,
व्रजं यावत्तावन्निजमखविभङ्गं निशमयन् ।
stopping the preparations for Indra's Yajna as they were!
भवन्तं जानन्नप्यधिकरजसाऽऽक्रान्तहृदयो
Despite knowing you, his mind overcome with rajo-guNa,
न सेहे देवेन्द्रस्त्वदुपरचितात्मोन्नतिरपि ॥७॥
that Devendra could not tolerate this, despite knowing that his exalted position is also because of your doing!

मनुष्यत्वं यातो मधुभिदपि देवेष्वविनयं
विधत्ते चेन्नष्टस्त्रिदशसदसां कोऽपि महिमा ।
ततश्च ध्वंसिष्ये पशुपहतकस्य श्रियमिति
प्रवृत्तस्त्वां जेतुं स किल मघवा दुर्मदनिधि: ॥८॥
manuShyatvaM yAto madhubhidapi deveShvavinayaM
vidhatte chennaShTastridashasadasAM kopi mahimA 
tatashcha dhvaMsiShye pashupahatakasya shriyamiti
pravRttastvAM jetuM sa kila maghavA durmadanidhiH 8

मनुष्यत्वं यातो मधुभिदपि देवेष्वविनयं
"Having taken a human form, even if the destroyer of Madhu, shows disrespect towards the Gods,
विधत्ते चेन्नष्टस्त्रिदशसदसां कोऽपि महिमा ।
despite being of whatever greatness, shall lose the favour of Gods!
ततश्च ध्वंसिष्ये पशुपहतकस्य श्रियमिति
Therefore I shall destroy the prosperity of this lowly cowherd" thus
प्रवृत्तस्त्वां जेतुं स किल मघवा दुर्मदनिधि: ॥८॥
thinking, didn't that Indra, full of false pride, set out to win over you!

त्वदावासं हन्तुं प्रलयजलदानम्बरभुवि
प्रहिण्वन् बिभ्राण: कुलिशमयमभ्रेभगमन: ।
प्रतस्थेऽन्यैरन्तर्दहनमरुदाद्यैर्विहसितो
भवन्माया नैव त्रिभुवनपते मोहयति कम् ॥९॥
tvadAvAsaM hantuM pralayajaladAnambarabhuvi
prahiNvan bibhrANaH kulishamayamabhrebhagamanaH 
pratasthenyairantardahanamarudAdyairvihasito
bhavanmAyA naiva tribhuvanapate mohayati kam 9

त्वदावासं हन्तुं प्रलयजलदानम्बरभुवि
To destroy your residence, from the sky, downpours of deluge,
प्रहिण्वन् बिभ्राण: कुलिशमयमभ्रेभगमन: ।
setting them loose, weilding the lightning and riding on his celestial elephant,
प्रतस्थेऽन्यैरन्तर्दहनमरुदाद्यैविहसितो
he set out, as the other Devas like Agni and Vayu sniggered at him!
भवन्माया नैव त्रिभुवनपते मोहयति कम् ॥९॥
O Lord of the Three Worlds! Whom does your illusion not delude!

सुरेन्द्र: क्रुद्धश्चेत् द्विजकरुणया शैलकृपयाऽ-
प्यनातङ्कोऽस्माकं नियत इति विश्वास्य पशुपान् ।
अहो किन्नायातो गिरिभिदिति सञ्चिन्त्य निवसन्
मरुद्गेहाधीश प्रणुद मुरवैरिन् मम गदान् ॥१०॥
surendraH kruddhashchet dvijakaruNayA shailakRpayA-
pyanAtankosmAkaM niyata iti vishvAsya pashupAn 
aho kinnAyAto giribhiditi sanchintya nivasan
marudgehAdhIsha praNuda muravairin mama gadAn 10

सुरेन्द्र: क्रुद्धश्चेत् द्विजकरुणया शैलकृपयाऽ-
"If Indra is angered, through the compassion of Brahmins and of the Mountain,
प्यनातङ्कोऽस्माकं नियत इति विश्वास्य पशुपान् ।
we may stay fearless!" thus reassuring the cowherds,
अहो किन्नायातो गिरिभिदिति सञ्चिन्त्य निवसन्
"O Why has the enemy of mountains not come yet!" thus thinking you waited!
मरुद्गेहाधीश प्रणुद मुरवैरिन् मम गदान् ॥१०॥
O Lord of the Abode of Wind! O Enemy of Mura! Destroy my ailments!