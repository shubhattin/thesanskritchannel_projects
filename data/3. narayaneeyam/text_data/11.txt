ॐ नमो नारायणाय
AUM namo nArAyaNAya

अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

एकादशम् दशकम्
ekAdasham dashakam

The Eleventh group of Ten shlokas

हिरण्याक्षस्य हिरण्यकशिपोः च उत्पत्तिः
hiraNyAkShasya hiraNyakashipoH cha utpattiH

Birth of Hiranyakashipu and Hiranyaksha

क्रमेण सर्गे परिवर्धमाने
कदापि दिव्या: सनकादयस्ते ।
भवद्विलोकाय विकुण्ठलोकं
प्रपेदिरे मारुतमन्दिरेश ॥१॥
krameNa sarge parivardhamAne
kadApi divyAH sanakAdayaste 
bhavadvilokAya vikuNThalokaM
prapedire mArutamandiresha 1

क्रमेण सर्गे परिवर्धमाने
Gradually as creation kept growing
कदापि दिव्या: सनकादयस्ते ।
once upon a time, the divine sages, sanaka, and others,
भवद्विलोकाय विकुण्ठलोकं
in order to see you, vaikuNTha loka,
प्रपेदिरे मारुतमन्दिरेश ॥१॥
they reached, O Lord of the Abode of Wind!

मनोज्ञनैश्रेयसकाननाद्यैः
अनेकवापीमणिमन्दिरैश्च ।
अनोपमं तं भवतो निकेतं
मुनीश्वरा: प्रापुरतीतकक्ष्या: ॥२॥
manojnanaishreyasakAnanAdyaiH
anekavApImaNimandiraishcha 
anopamaM taM bhavato niketaM
munIshvarAH prApuratItakakShyAH 2

मनोज्ञनैश्रेयसकाननाद्यैः
With the enchanting naishreyasa forest, other such
अनेकवापीमणिमन्दिरैश्च ।
multitudes of groves, with gem-studded mansions,
अनोपमं तं भवतो निकेतं
that unparalleled abode of yours
मुनीश्वरा: प्रापुरतीतकक्ष्या: ॥२॥
those best of sages reached, crossing the six ramparts!

भवद्दिद्दृक्षून्भवनं विविक्षून्
द्वा:स्थौ जयस्तान् विजयोऽप्यरुन्धाम् ।
तेषां च चित्ते पदमाप कोप:
सर्वं भवत्प्रेरणयैव भूमन् ॥३॥
bhavaddiddRkShUnbhavanaM vivikShUn
dvAHsthau jayastAn vijayopyarundhAm 
teShAM cha chitte padamApa kopaH
sarvaM bhavatpreraNayaiva bhUman 3

भवद्दिद्दृक्षून्भवनं विविक्षून्
Desirous to see You, as they were about to enter your abode,
द्वा:स्थौ जयस्तान् विजयोऽप्यरुन्धाम् ।
your gatekeepers jaya and vijaya stopped them right there!
तेषां च चित्ते पदमाप कोप:
In their minds stepped foot, anger!
सर्वं भवत्प्रेरणयैव भूमन् ॥३॥
All of this is through your prompting itself, O Abundant One!

वैकुण्ठलोकानुचितप्रचेष्टौ
कष्टौ युवां दैत्यगतिं भजेतम् ।
इति प्रशप्तौ भवदाश्रयौ तौ
हरिस्मृतिर्नोऽस्त्विति नेमतुस्तान् ॥४॥
vaikuNThalokAnuchitapracheShTau
kaShTau yuvAM daityagatiM bhajetam 
iti prashaptau bhavadAshrayau tau
harismRtirnostviti nematustAn 4

वैकुण्ठलोकानुचितप्रचेष्टौ
"You who acted unbefittingly for vaikuNTha loka,
कष्टौ युवां दैत्यगतिं भजेतम् ।
may the both of you wicked ones attain to the state of asuras!"
इति प्रशप्तौ भवदाश्रयौ तौ
Thus when they both were cursed, your attendants,
हरिस्मृतिर्नोऽस्त्विति नेमतुस्तान् ॥४॥
"May we still have the memory of Hari!" saying this, they prostrated before them!

तदेतदाज्ञाय भवानवाप्त:
सहैव लक्ष्म्या बहिरम्बुजाक्ष ।
खगेश्वरांसार्पितचारुबाहुः
आनन्दयंस्तानभिराममूर्त्या ॥५॥
tadetadAjnAya bhavAnavAptaH
sahaiva lakShmyA bahirambujAkSha 
khageshvarAMsArpitachArubAhuH
AnandayaMstAnabhirAmamUrtyA 5

तदेतदाज्ञाय भवानवाप्त:
Knowing all of this, You reached there,
सहैव लक्ष्म्या बहिरम्बुजाक्ष ।
along with Lakshmi, you came out O Lotus Eyed One!
खगेश्वरांसार्पितचारुबाहुः
With your beautiful arm resting on Garuda's shoulder,
आनन्दयंस्तानभिराममूर्त्या ॥५॥
delighting them with your charming form!

प्रसाद्य गीर्भि: स्तुवतो मुनीन्द्रान्
अनन्यनाथावथ पार्षदौ तौ ।
संरम्भयोगेन भवैस्त्रिभिर्माम्
उपेतमित्यात्तकृपं न्यगादी: ॥६॥
prasAdya gIrbhiH stuvato munIndrAn
ananyanAthAvatha pArShadau tau 
saMrambhayogena bhavaistribhirmAm
upetamityAttakRpaM nyagAdIH 6

प्रसाद्य गीर्भि: स्तुवतो मुनीन्द्रान्
Gracing the sages as they were praising you with their words,
अनन्यनाथावथ पार्षदौ तौ ।
to those with no other refuge, those two attendants of yours,
संरम्भयोगेन भवैस्त्रिभिर्माम्
"By the path of confrontation, within three lifetimes,
उपेतमित्यात्तकृपं न्यगादी: ॥६॥
you may attain me once again!" with utmost compassion, You said this!

त्वदीयभृत्यावथ काश्यपात्तौ
सुरारिवीरावुदितौ दितौ द्वौ ।
सन्ध्यासमुत्पादनकष्टचेष्टौ
यमौ च लोकस्य यमाविवान्यौ ॥७॥
tvadIyabhRtyAvatha kAshyapAttau
surArivIrAvuditau ditau dvau 
sandhyAsamutpAdanakaShTacheShTau
yamau cha lokasya yamAvivAnyau 7

त्वदीयभृत्यावथ काश्यपात्तौ
Then, the both of your attendants, from sage kashyapa
सुरारिवीरावुदितौ दितौ द्वौ ।
they took birth from diti's womb, as two powerful enemies of suras! 
सन्ध्यासमुत्पादनकष्टचेष्टौ
Born during the twilight period, and being of a cruel nature,
यमौ च लोकस्य यमाविवान्यौ ॥७॥
the twins verily acted like two other Yamas for the world!

हिरण्यपूर्व: कशिपु: किलैक:
परो हिरण्याक्ष इति प्रतीत: ।
उभौ भवन्नाथमशेषलोकं
रुषा न्यरुन्धां निजवासनान्धौ ॥८॥
hiraNyapUrvaH kashipuH kilaikaH
paro hiraNyAkSha iti pratItaH 
ubhau bhavannAthamasheShalokaM
ruShA nyarundhAM nijavAsanAndhau 8

हिरण्यपूर्व: कशिपु: किलैक:
The first of them, isn't he named as kashipu, with a prefix of hiraNya-
परो हिरण्याक्ष इति प्रतीत: ।
and the other became renowned by the name of hiraNyAkSha!
उभौ भवन्नाथमशेषलोकं
The entire world under your protection, the both of them 
रुषा न्यरुन्धां निजवासनान्धौ ॥८॥
in rage, started tormenting, blinded by their own vAsanas!

तयोर्हिरण्याक्षमहासुरेन्द्रो
रणाय धावन्ननवाप्तवैरी ।
भवत्प्रियां क्ष्मां सलिले निमज्य
चचार गर्वाद्विनदन् गदावान् ॥९॥
tayorhiraNyAkShamahAsurendro
raNAya dhAvannanavAptavairI 
bhavatpriyAM kShmAM salile nimajya
chachAra garvAdvinadan gadAvAn 9

तयोर्हिरण्याक्षमहासुरेन्द्रो
Of them, hiraNyAkSha, the great king of asuras,
रणाय धावन्ननवाप्तवैरी ।
seeking a battle, and unable to find a foe,
भवत्प्रियां क्ष्मां सलिले निमज्य
immersed your beloved earth into the waters,
चचार गर्वाद्विनदन् गदावान् ॥९॥
and roamed about, roaring in arrogance and brandishing a mace!

ततो जलेशात् सदृशं भवन्तं
निशम्य बभ्राम गवेषयंस्त्वाम् ।
भक्तैकदृश्य: स कृपानिधे त्वं
निरुन्धि रोगान् मरुदालयेश ॥१०।
tato jaleshAt sadRshaM bhavantaM
nishamya babhrAma gaveShayaMstvAm 
bhaktaikadRshyaH sa kRpAnidhe tvaM
nirundhi rogAn marudAlayesha 10

ततो जलेशात् सदृशं भवन्तं
And then from the lord of waters who is in your own image,
निशम्य बभ्राम गवेषयंस्त्वाम् ।
having heard of You, he started roaming, searching for you!
भक्तैकदृश्य: स कृपानिधे त्वं
O Ocean of Compassion, who can only be seen by your devotees, You,
निरुन्धि रोगान् मरुदालयेश ॥१०।
eradicate my ailments, O Lord of the Abode of Wind!
