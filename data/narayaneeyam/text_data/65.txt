अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

पञ्चषष्टितमम् दशकम्
panchaShaShTitamam dashakam

The Sixty-fifth group of Ten shlokas

गोपीनां भगवत् समीप गमनम्
gopInAM bhagavat samIpa gamanam

Gopikas Going to Krishna

गोपीजनाय कथितं नियमावसाने
मारोत्सवं त्वमथ साधयितुं प्रवृत्त: ।
सान्द्रेण चान्द्रमहसा शिशिरीकृताशे
प्रापूरयो मुरलिकां यमुनावनान्ते ॥१॥
gopIjanAya kathitaM niyamAvasAne
mArotsavaM tvamatha sAdhayituM pravRttaH 
sAndreNa chAndramahasA shishirIkRtAshe
prApUrayo muralikAM yamunAvanAnte 1

गोपीजनाय कथितं नियमावसाने
As promised to the Gopikas, at the end of their rituals,
मारोत्सवं त्वमथ साधयितुं प्रवृत्त: ।
you arranged for the festival of love, mArotsava!
सान्द्रेण चान्द्रमहसा शिशिरीकृताशे
Under the full moon sky, with all the directions cooled down,
प्रापूरयो मुरलिकां यमुनावनान्ते ॥१॥
you started playing the flute in the forest by the banks of Yamuna!

सम्मूर्छनाभिरुदितस्वरमण्डलाभि:
सम्मूर्छयन्तमखिलं भुवनान्तरालम् ।
त्वद्वेणुनादमुपकर्ण्य विभो तरुण्य:
तत्तादृशं कमपि चित्तविमोहमापु: ॥२॥
sammUrChanAbhiruditasvaramaNDalAbhiH
sammUrChayantamakhilaM bhuvanAntarAlam 
tvadveNunAdamupakarNya vibho taruNyaH
tattAdRshaM kamapi chittavimohamApuH 2

सम्मूर्छनाभिरुदितस्वरमण्डलाभि:
With groups of notes emanating with different kinds of patterns,
सम्मूर्छयन्तमखिलं भुवनान्तरालम् ।
enchanting everything in all the worlds,
त्वद्वेणुनादमुपकर्ण्य विभो तरुण्य:
hearing that play of the flute, O Vibhu, the women,
तत्तादृशं कमपि चित्तविमोहमापु: ॥२॥
got into some kind of rapturous states of mind!

ता गेहकृत्यनिरतास्तनयप्रसक्ता:
कान्तोपसेवनपराश्च सरोरुहाक्ष्य: ।
सर्वं विसृज्य मुरलीरवमोहितास्ते
कान्तारदेशमयि कान्ततनो समेता: ॥३॥
tA gehakRtyaniratAstanayaprasaktAH
kAntopasevanaparAshcha saroruhAkShyaH 
sarvaM visRjya muralIravamohitAste
kAntAradeshamayi kAntatano sametAH 3

ता गेहकृत्यनिरतास्तनयप्रसक्ता:
They who were immersed in their household chores and taking care of their children,
कान्तोपसेवनपराश्च सरोरुहाक्ष्य: ।
and in service to their husbands, those lotus-eyed ones,
सर्वं विसृज्य मुरलीरवमोहितास्ते
abandoning everything, those ones captivated by the tunes of your flute,
कान्तारदेशमयि कान्ततनो समेता: ॥३॥
gathered at the ends of the forest, O One of a Resplendent form!

काश्चिन्निजाङ्गपरिभूषणमादधाना
वेणुप्रणादमुपकर्ण्य कृतार्धभूषा: ।
त्वामागता ननु तथैव विभूषिताभ्य:
ता एव संरुरुचिरे तव लोचनाय ॥४॥
kAshchinnijAngaparibhUShaNamAdadhAnA
veNupraNAdamupakarNya kRtArdhabhUShAH 
tvAmAgatA nanu tathaiva vibhUShitAbhyaH
tA eva saMruruchire tava lochanAya 4

काश्चिन्निजाङ्गपरिभूषणमादधाना
Some of them, as they were adorning themselves with ornaments,
वेणुप्रणादमुपकर्ण्य कृतार्धभूषा: ।
upon hearing the notes of the flute, only half finishing their ornamentation,
त्वामागता ननु तथैव विभूषिताभ्य:
didn't they come rushing mid way, with those ornaments alone!
ता एव संरुरुचिरे तव लोचनाय ॥४॥
To your eyes indeed they alone were more glorious! 

हारं नितम्बभुवि काचन धारयन्ती
काञ्चीं च कण्ठभुवि देव समागता त्वाम् ।
हारित्वमात्मजघनस्य मुकुन्द तुभ्यं
व्यक्तं बभाष इव मुग्धमुखी विशेषात् ॥५॥
hAraM nitambabhuvi kAchana dhArayantI
kAnchIM cha kaNThabhuvi deva samAgatA tvAm 
hAritvamAtmajaghanasya mukunda tubhyaM
vyaktaM babhASha iva mugdhamukhI visheShAt 5

हारं नितम्बभुवि काचन धारयन्ती
One of them wearing a necklace on her waist,
काञ्चीं च कण्ठभुवि देव समागता त्वाम् ।
O Lord, came to you, wearing a waistband on her neck!
हारित्वमात्मजघनस्य मुकुन्द तुभ्यं
To you, O Mukunda, the attractiveness of her own waist
व्यक्तं बभाष इव मुग्धमुखी विशेषात् ॥५॥
as if declaring it to you specifically, that charming faced one arrived!

काचित् कुचे पुनरसज्जितकञ्चुलीका
व्यामोहत: परवधूभिरलक्ष्यमाणा ।
त्वामाययौ निरुपमप्रणयातिभार-
राज्याभिषेकविधये कलशीधरेव ॥६॥
kAchit kuche punarasajjitakanchulIkA
vyAmohataH paravadhUbhiralakShyamANA 
tvAmAyayau nirupamapraNayAtibhAra-
rAjyAbhiShekavidhaye kalashIdhareva 6

काचित् कुचे पुनरसज्जितकञ्चुलीका
Someone else, without arranging the upper garments on her bosom,
व्यामोहत: परवधूभिरलक्ष्यमाणा ।
because of their excitement, not even being noticed by other women,
त्वामाययौ निरुपमप्रणयातिभार-
came to you, under the immense weight of intense love,
राज्याभिषेकविधये कलशीधरेव ॥६॥
like someone carrying heavy pots of water during coronation!

काश्चित् गृहात् किल निरेतुमपारयन्त्य:
त्वामेव देव हृदये सुदृढं विभाव्य ।
देहं विधूय परचित्सुखरूपमेकं
त्वामाविशन् परमिमा ननु धन्यधन्या: ॥७॥
kAshchit gRhAt kila niretumapArayantyaH
tvAmeva deva hRdaye sudRDhaM vibhAvya 
dehaM vidhUya parachitsukharUpamekaM
tvAmAvishan paramimA nanu dhanyadhanyAH 7

काश्चित् गृहात् किल निरेतुमपारयन्त्य:
Some others, unable to come out of their houses, didn't they
त्वामेव देव हृदये सुदृढं विभाव्य ।
thinking only of you, O Lord, firmly in their hearts,
देहं विधूय परचित्सुखरूपमेकं
transcending their body, the unique form of the pure bliss of consciousness,
त्वामाविशन् परमिमा ननु धन्यधन्या: ॥७॥
you they entered, they are indeed truly truly fortunate!

जारात्मना न परमात्मतया स्मरन्त्यो
नार्यो गता: परमहंसगतिं क्षणेन ।
तं त्वां प्रकाशपरमात्मतनुं कथञ्चित्
चित्ते वहन्नमृतमश्रममश्नुवीय ॥८॥
jArAtmanA na paramAtmatayA smarantyo
nAryo gatAH paramahaMsagatiM kShaNena 
taM tvAM prakAshaparamAtmatanuM kathanchit
chitte vahannamRtamashramamashnuvIya 8

जारात्मना न परमात्मतया स्मरन्त्यो
Thinking of you not at the supreme being, but as their lover, 
नार्यो गता: परमहंसगतिं क्षणेन ।
those women attained to the state of enlightened beings at an instant!
तं त्वां प्रकाशपरमात्मतनुं कथञ्चित्
That you, who is of the form of utmost brilliance, somehow
चित्ते वहन्नमृतमश्रममश्नुवीय ॥८॥
holding in my mind, may I attain to the state of effortless immortality!

अभ्यागताभिरभितो व्रजसुन्दरीभि:
मुग्धस्मितार्द्रवदन: करुणावलोकी ।
निस्सीमकान्तिजलधिस्त्वमवेक्ष्यमाणो
विश्वैकहृद्य हर मे पवनेश रोगान् ॥९॥
abhyAgatAbhirabhito vrajasundarIbhiH
mugdhasmitArdravadanaH karuNAvalokI 
nissImakAntijaladhistvamavekShyamANo
vishvaikahRdya hara me pavanesha rogAn 9

अभ्यागताभिरभितो व्रजसुन्दरीभि:
Approached by the beautiful women of Vraja from all sides,
मुग्धस्मितार्द्रवदन: करुणावलोकी ।
with a tender smile of your face, and with a compasionate glance,
निस्सीमकान्तिजलधिस्त्वमवेक्ष्यमाणो
O Endless Ocean of Pure Brilliance, you, looking at them,
विश्वैकहृद्य हर मे पवनेश रोगान् ॥९॥
O One Who Steals the Hearts of All Creation, O Lord of Wind, remove my ailments!
