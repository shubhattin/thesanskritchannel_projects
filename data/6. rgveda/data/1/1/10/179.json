[
  {
    "text": "३ क्रमेण- शिविरौशीनरः, काशिराजः प्रतर्दनः, रौहिदश्वो वसुमनाः । इन्द्रः । त्रिष्टुप्,१ अनुष्टुप् ।",
    "index": 0,
    "shloka_num": null
  },
  {
    "text": "उत्ति॑ष्ठ॒ताव॑ पश्य॒तेन्द्र॑स्य भा॒गमृ॒त्विय॑म् ।",
    "index": 1,
    "shloka_num": null
  },
  {
    "text": "यदि॑ श्रा॒तो जु॒होत॑न॒ यद्यश्रा॑तो मम॒त्तन॑ ॥१॥",
    "index": 2,
    "shloka_num": 1
  },
  {
    "text": "श्रा॒तं ह॒विरो ष्वि॑न्द्र॒ प्र या॑हि ज॒गाम॒ सूरो॒ अध्व॑नो॒ विम॑ध्यम् ।",
    "index": 3,
    "shloka_num": null
  },
  {
    "text": "परि॑ त्वासते नि॒धिभि॒: सखा॑यः कुल॒पा न व्रा॒जप॑तिं॒ चर॑न्तम् ॥२॥",
    "index": 4,
    "shloka_num": 2
  },
  {
    "text": "श्रा॒तं म॑न्य॒ ऊध॑नि श्रा॒तम॒ग्नौ सुश्रा॑तं मन्ये॒ तदृ॒तं नवी॑यः ।",
    "index": 5,
    "shloka_num": null
  },
  {
    "text": "माध्यं॑दिनस्य॒ सव॑नस्य द॒ध्नः पिबे॑न्द्र वज्रिन्पुरुकृज्जुषा॒णः ॥३॥",
    "index": 6,
    "shloka_num": 3
  }
]
