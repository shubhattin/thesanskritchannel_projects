[
  {
    "text": "३ मैत्रावरुणिर्वसिष्ठ: । वास्तोष्पति: । त्रिष्टुप्  ।",
    "index": 0,
    "shloka_num": null
  },
  {
    "text": "वास्तो॑ष्पते॒ प्रति॑ जानीह्य॒स्मान्त्स्वा॑वे॒शो अ॑नमी॒वो भ॑वा नः  ।",
    "index": 1,
    "shloka_num": null
  },
  {
    "text": "यत्त्वेम॑हे॒ प्रति॒ तन्नो॑ जुषस्व॒ शं नो॑ भव द्वि॒पदे॒ शं चतु॑ष्पदे  ॥१॥",
    "index": 2,
    "shloka_num": 1
  },
  {
    "text": "वास्तो॑ष्पते प्र॒तर॑णो न एधि गय॒स्फानो॒ गोभि॒रश्वे॑भिरिन्दो  ।",
    "index": 3,
    "shloka_num": null
  },
  {
    "text": "अ॒जरा॑सस्ते स॒ख्ये स्या॑म पि॒तेव॑ पु॒त्रान्प्रति॑ नो जुषस्व  ॥२॥",
    "index": 4,
    "shloka_num": 2
  },
  {
    "text": "वास्तो॑ष्पते श॒ग्मया॑ सं॒सदा॑ ते सक्षी॒महि॑ र॒ण्वया॑ गातु॒मत्या॑  ।",
    "index": 5,
    "shloka_num": null
  },
  {
    "text": "पा॒हि क्षेम॑ उ॒त योगे॒ वरं॑ नो यू॒यं पा॑त स्व॒स्तिभि॒: सदा॑ नः  ॥३॥",
    "index": 6,
    "shloka_num": 3
  }
]
