[
  {
    "text": "१० पराशरः शाक्त्यः । अग्निः । द्विपदा विराट् ।",
    "index": 0,
    "shloka_num": null
  },
  {
    "text": "र॒यिर्न चि॒त्रा, सूरो॒ न सं॒दृगायु॒र्न प्रा॒णो, नित्यो॒ न सू॒नुः १",
    "index": 1,
    "shloka_num": null
  },
  {
    "text": "तक्वा॒ न भूर्णि॒र्वना॑ सिषक्ति॒ पयो॒ न धे॒नुः, शुचि॑र्वि॒भावा॑ ॥१॥ २",
    "index": 2,
    "shloka_num": null
  },
  {
    "text": "दा॒धार॒ क्षेम॒मोको॒ न र॒ण्वो यवो॒ न प॒क्वो, जेता॒ जना॑नाम् ३",
    "index": 3,
    "shloka_num": null
  },
  {
    "text": "ऋषि॒र्न स्तुभ्वा॑, वि॒क्षु प्र॑श॒स्तो वा॒जी न प्री॒तो, वयो॑ दधाति ॥२॥ ४",
    "index": 4,
    "shloka_num": null
  },
  {
    "text": "दु॒रोक॑शोचि॒:, क्रतु॒र्न नित्यो॑ जा॒येव॒ योना॒वरं॒ विश्व॑स्मै ५",
    "index": 5,
    "shloka_num": null
  },
  {
    "text": "चि॒त्रो यदभ्रा॑ट्, छ्वे॒तो न वि॒क्षु रथो॒ न रु॒क्मी, त्वे॒षः स॒मत्सु॑ ॥३॥ ६",
    "index": 6,
    "shloka_num": null
  },
  {
    "text": "सेने॑व सृ॒ष्टामं॑ दधा॒त्यस्तु॒र्न दि॒द्युत्, त्वे॒षप्र॑तीका ७",
    "index": 7,
    "shloka_num": null
  },
  {
    "text": "य॒मो ह॑ जा॒तो, य॒मो जनि॑त्वं जा॒रः क॒नीनां॒, पति॒र्जनी॑नाम् ॥४॥ ८",
    "index": 8,
    "shloka_num": null
  },
  {
    "text": "तं व॑श्च॒राथा॑, व॒यं व॑स॒त्यास्तं॒ न गावो॒, नक्ष॑न्त इ॒द्धम् ९",
    "index": 9,
    "shloka_num": null
  },
  {
    "text": "सिन्धु॒र्न क्षोद॒:, प्र नीची॑रैनो॒न्नव॑न्त॒ गाव॒:, स्व १ र्दृशी॑के ॥५॥ १०",
    "index": 10,
    "shloka_num": null
  }
]
