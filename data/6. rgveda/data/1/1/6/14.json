[
  {
    "text": "६ बार्हस्पत्यो भरद्वाज:  । अग्नि :  ।अनुष्टुप् , ६ शक्वरी  ।",
    "index": 0,
    "shloka_num": null
  },
  {
    "text": "अ॒ग्ना यो मर्त्यो॒ दुवो॒ धियं॑ जु॒जोष॑ धी॒तिभि॑:  । भस॒न्नु ष प्र पू॒र्व्य इषं॑ वुरी॒ताव॑से  ॥१॥",
    "index": 1,
    "shloka_num": 1
  },
  {
    "text": "अ॒ग्निरिद्धि प्रचे॑ता अ॒ग्निर्वे॒धस्त॑म॒ ऋषि॑:  । अ॒ग्निं होता॑रमीळते य॒ज्ञेषु॒ मनु॑षो॒ विश॑:  ॥२॥",
    "index": 2,
    "shloka_num": 2
  },
  {
    "text": "नाना॒ ह्य१ग्नेऽव॑से॒ स्पर्ध॑न्ते॒ रायो॑ अ॒र्यः  । तूर्व॑न्तो॒ दस्यु॑मा॒यवो॑ व्र॒तैः सीक्ष॑न्तो अव्र॒तम्  ॥३॥",
    "index": 3,
    "shloka_num": 3
  },
  {
    "text": "अ॒ग्निर॒प्सामृ॑ती॒षहं॑ वी॒रं द॑दाति॒ सत्प॑तिम्  । यस्य॒ त्रस॑न्ति॒ शव॑सः सं॒चक्षि॒ शत्र॑वो भि॒या  ॥४॥",
    "index": 4,
    "shloka_num": 4
  },
  {
    "text": "अ॒ग्निर्हि वि॒द्मना॑ नि॒दो दे॒वो मर्त॑मुरु॒ष्यति॑  । स॒हावा॒ यस्यावृ॑तो र॒यिर्वाजे॒ष्ववृ॑तः  ॥५॥",
    "index": 5,
    "shloka_num": 5
  },
  {
    "text": "अच्छा॑ नो मित्रमहो देव दे॒वानग्ने॒ वोच॑: सुम॒तिं रोद॑स्योः  ।",
    "index": 6,
    "shloka_num": null
  },
  {
    "text": "वी॒हि स्व॒स्तिं सु॑क्षि॒तिं दि॒वो नॄन् द्वि॒षो अंहां॑सि दुरि॒ता त॑रेम॒ ता त॑रेम॒ तवाव॑सा तरेम  ॥६॥",
    "index": 7,
    "shloka_num": 6
  }
]
