अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

एकनवतितमम् दशकम्
ekanavatitamam dashakam

The Ninety-first group of Ten shlokas

भक्ति महत्त्वम्
bhakti mahattvam

The Glory of Devotion

श्रीकृष्ण त्वत्पदोपासनमभयतमं बद्धमिथ्यार्थदृष्टे:
मर्त्यस्यार्तस्य मन्ये व्यपसरति भयं येन सर्वात्मनैव ।
यत्तावत् त्वत्प्रणीतानिह भजनविधीनास्थितो मोहमार्गे
धावन्नप्यावृताक्ष: स्खलति न कुहचिद्देवदेवाखिलात्मन् ॥१॥
shrIkRShNa tvatpadopAsanamabhayatamaM baddhamithyArthadRShTeH
martyasyArtasya manye vyapasarati bhayaM yena sarvAtmanaiva 
yattAvat tvatpraNItAniha bhajanavidhInAsthito mohamArge
dhAvannapyAvRtAkShaH skhalati na kuhachiddevadevAkhilAtman 1

श्रीकृष्ण त्वत्पदोपासनमभयतमं बद्धमिथ्यार्थदृष्टे:
O Krishna! The worship of your feet is the most fear-dispelling for those who are bound in the pursuit of false riches,
मर्त्यस्यार्तस्य मन्ये व्यपसरति भयं येन सर्वात्मनैव ।
for those humans who suffer! I believe it dispels their fear in every which way,
यत्तावत् त्वत्प्रणीतानिह भजनविधीनास्थितो मोहमार्गे
since, by practicing the methods of worship prescribed by you, despite running amock
धावन्नप्यावृताक्ष: स्खलति न कुहचिद्देवदेवाखिलात्मन् ॥१॥
along the path of delusion, with one's eyes closed, one shall never slip and fall ever, O Lord of Lords! O Embodiment of Everything!

भूमन् कायेन वाचा मुहुरपि मनसा त्वद्बलप्रेरितात्मा
यद्यत् कुर्वे समस्तं तदिह परतरे त्वय्यसावर्पयामि ।
जात्यापीह श्वपाकस्त्वयि निहितमन:कर्मवागिन्द्रियार्थ-
प्राणो विश्वं पुनीते न तु विमुखमनास्त्वत्पदाद्विप्रवर्य: ॥२॥
bhUman kAyena vAchA muhurapi manasA tvadbalapreritAtmA
yadyat kurve samastaM tadiha paratare tvayyasAvarpayAmi 
jAtyApIha shvapAkastvayi nihitamanaHkarmavAgindriyArtha-
prANo vishvaM punIte na tu vimukhamanAstvatpadAdvipravaryaH 2

भूमन् कायेन वाचा मुहुरपि मनसा त्वद्बलप्रेरितात्मा
O Abundant One! With my body, speech, mind, and my self impelled by your force,
यद्यत् कुर्वे समस्तं तदिह परतरे त्वय्यसावर्पयामि ।
whatever I do, all of it, I offer to the supreme you!
जात्यापीह श्वपाकस्त्वयि निहितमन:कर्मवागिन्द्रियार्थ-
Despite by one's birth, being of the tendency of a dog-eater, with one's mind, action, speech, senses
प्राणो विश्वं पुनीते न तु विमुखमनास्त्वत्पदाद्विप्रवर्य: ॥२॥
and the very life breath immersed in you, one purifies the entire world, but not someone who is averse to you, even if he be the best of Brahmins!

भीतिर्नाम द्वितीयाद्भवति ननु मन:कल्पितं च द्वितीयं
तेनैक्याभ्यासशीलो हृदयमिह यथाशक्ति बुद्ध्या निरुन्ध्याम् ।
मायाविद्धे तु तस्मिन् पुनरपि न तथा भाति मायाधिनाथं
तं त्वां भक्त्या महत्या सततमनुभजन्नीश भीतिं विजह्याम् ॥३॥
bhItirnAma dvitIyAdbhavati nanu manaHkalpitaM cha dvitIyaM
tenaikyAbhyAsashIlo hRdayamiha yathAshakti buddhyA nirundhyAm 
mAyAviddhe tu tasmin punarapi na tathA bhAti mAyAdhinAthaM
taM tvAM bhaktyA mahatyA satatamanubhajannIsha bhItiM vijahyAm 3

भीतिर्नाम द्वितीयाद्भवति ननु मन:कल्पितं च द्वितीयं
Fear is born from the feeling of 'the other'. And isn't 'the other' only created in the mind!
तेनैक्याभ्यासशीलो हृदयमिह यथाशक्ति बुद्ध्या निरुन्ध्याम् ।
Therefore, with a constant practice of unity, the heart needs to be tempered by the mind as much as possible!
मायाविद्धे तु तस्मिन् पुनरपि न तथा भाति मायाधिनाथं
But if the mind is covered by delusion, it does not shine forth thus! The ruler of mAyA,
तं त्वां भक्त्या महत्या सततमनुभजन्नीश भीतिं विजह्याम् ॥३॥
that you, through constant remembrance with great devotion, I shall overcome fear!

भक्तेरुत्पत्तिवृद्धी तव चरणजुषां सङ्गमेनैव पुंसाम्
आसाद्ये पुण्यभाजां श्रिय इव जगति श्रीमतां सङ्गमेन ।
तत्सङ्गो देव भूयान्मम खलु सततं तन्मुखादुन्मिषद्भि:
त्वन्माहात्म्यप्रकारैर्भवति च सुदृढा भक्तिरुद्धूतपापा ॥४॥
bhakterutpattivRddhI tava charaNajuShAM sangamenaiva puMsAm
mAsAdye puNyabhAjAM shriya iva jagati shrImatAM sangamena 
tatsango deva bhUyAnmama khalu satataM tanmukhAdunmiShadbhiH
tvanmAhAtmyaprakArairbhavati cha sudRDhA bhaktiruddhUtapApA 4

भक्तेरुत्पत्तिवृद्धी तव चरणजुषां सङ्गमेनैव पुंसाम्
Birth and Growth of Devotion only happens through the companionship of people devoted to your feet,
आसाद्ये पुण्यभाजां श्रिय इव जगति श्रीमतां सङ्गमेन ।
through association with those virtuous ones! Just like how one becomes wealthy in the world by associating with the wealthy folk!
तत्सङ्गो देव भूयान्मम खलु सततं तन्मुखादुन्मिषद्भि:
That association, O Lord! May it always happen to me! And through the words pouring out of their mouths,
त्वन्माहात्म्यप्रकारैर्भवति च सुदृढा भक्तिरुद्धूतपापा ॥४॥
describing your various glories, may devotion that dispels all sins get firmly established in me!

श्रेयोमार्गेषु भक्तावधिकबहुमतिर्जन्मकर्माणि भूयो
गायन् क्षेमाणि नामान्यपि तदुभयत: प्रद्रुतं प्रद्रुतात्मा ।
उद्यद्धास: कदाचित् कुहचिदपि रुदन् क्वापि गर्जन् प्रगायन्
उन्मादीव प्रनृत्यन्नयि कुरु करुणां लोकबाह्यश्चरेयम् ॥५॥
shreyomArgeShu bhaktAvadhikabahumatirjanmakarmANi bhUyo
gAyan kShemANi nAmAnyapi tadubhayataH pradrutaM pradrutAtmA 
udyaddhAsaH kadAchit kuhachidapi rudan kvApi garjan pragAyan
unmAdIva pranRtyannayi kuru karuNAM lokabAhyashchareyam 5

श्रेयोमार्गेषु भक्तावधिकबहुमतिर्जन्मकर्माणि भूयो
Among the many paths to well-being, the path of devotion is highly regarded! By repeated singing of your incarnations and activities,
गायन् क्षेमाणि नामान्यपि तदुभयत: प्रद्रुतं प्रद्रुतात्मा ।
and your auspicious attributes, with my self impelled at once by both of those methods,
उद्यद्धास: कदाचित् कुहचिदपि रुदन् क्वापि गर्जन् प्रगायन्
laughing out in mirth sometimes, sometimes wailing, sometimes cackling and sometimes singing,
उन्मादीव प्रनृत्यन्नयि कुरु करुणां लोकबाह्यश्चरेयम् ॥५॥
dancing away like I were mad, grace me in such a way, that I exist and act beyond the ambit of the world!

भूतान्येतानि भूतात्मकमपि सकलं पक्षिमत्स्यान् मृगादीन्
मर्त्यान् मित्राणि शत्रूनपि यमितमतिस्त्वन्मयान्यानमानि ।
त्वत्सेवायां हि सिद्ध्येन्मम तव कृपया भक्तिदार्ढ्यं विराग:
त्वत्तत्त्वस्यावबोधोऽपि च भुवनपते यत्नभेदं विनैव ॥६॥
bhUtAnyetAni bhUtAtmakamapi sakalaM pakShimatsyAn mRgAdIn
martyAn mitrANi shatrUnapi yamitamatistvanmayAnyAnamAni 
tvatsevAyAM hi siddhyenmama tava kRpayA bhaktidArDhyaM virAgaH
tvattattvasyAvabodhopi cha bhuvanapate yatnabhedaM vinaiva 6

भूतान्येतानि भूतात्मकमपि सकलं पक्षिमत्स्यान् मृगादीन्
These five elements, all of the elemental creation, birds, fishes, animals,
मर्त्यान् मित्राणि शत्रूनपि यमितमतिस्त्वन्मयान्यानमानि ।
humans both friends and foes, with my mind in constant practice that they are all forms of you, I bow down!
त्वत्सेवायां हि सिद्ध्येन्मम तव कृपया भक्तिदार्ढ्यं विराग:
Only in your service and through your compassion, can I attain to firm devotion and disentanglement,
त्वत्तत्त्वस्यावबोधोऽपि च भुवनपते यत्नभेदं विनैव ॥६॥
and then ultimately, the realization of your true nature too, O Lord of Creation, with no other effort!

नो मुह्यन् क्षुत्तृडाद्यैर्भवसरणिभवैस्त्वन्निलीनाशयत्वात्
चिन्तासातत्यशाली निमिषलवमपि त्वत्पदादप्रकम्प: ।
इष्टानिष्टेषु तुष्टिव्यसनविरहितो मायिकत्वावबोधात्
ज्योत्स्नाभिस्त्वन्नखेन्दोरधिकशिशिरितेनात्मना सञ्चरेयम् ॥७॥
no muhyan kShuttRDAdyairbhavasaraNibhavaistvannilInAshayatvAt
chintAsAtatyashAlI nimiShalavamapi tvatpadAdaprakampaH 
iShTAniShTeShu tuShTivyasanavirahito mAyikatvAvabodhAt
jyotsnAbhistvannakhendoradhikashishiritenAtmanA sanchareyam 7

नो मुह्यन् क्षुत्तृडाद्यैर्भवसरणिभवैस्त्वन्निलीनाशयत्वात्
Without being deluded by hunger and thirst, born out of the continuous stream of existence, with an intention to merge with you,
चिन्तासातत्यशाली निमिषलवमपि त्वत्पदादप्रकम्प: ।
with my mind ever fixed on you, without wandering from your feet for even a moment,
इष्टानिष्टेषु तुष्टिव्यसनविरहितो मायिकत्वावबोधात्
without the feeling of addiction and aversion towards my likes and dislikes, through my understanding of their illusory nature,
ज्योत्स्नाभिस्त्वन्नखेन्दोरधिकशिशिरितेनात्मना सञ्चरेयम् ॥७॥
with my self cooled down by the intese moonlight emanating from the crescent moon-like nails of your foot, I shall perform my activity!

भूतेष्वेषु त्वदैक्यस्मृतिसमधिगतौ नाधिकारोऽधुना चेत्
त्वत्प्रेम त्वत्कमैत्री जडमतिषु कृपा द्विट्सु भूयादुपेक्षा ।
अर्चायां वा समर्चाकुतुकमुरुतरश्रद्धया वर्धतां मे
त्वत्संसेवी तथापि द्रुतमुपलभते भक्तलोकोत्तमत्वम् ॥८॥
bhUteShveShu tvadaikyasmRtisamadhigatau nAdhikArodhunA chet
tvatprema tvatkamaitrI jaDamatiShu kRpA dviTsu bhUyAdupekShA 
archAyAM vA samarchAkutukamurutarashraddhayA vardhatAM me
tvatsaMsevI tathApi drutamupalabhate bhaktalokottamatvam 8

भूतेष्वेषु त्वदैक्यस्मृतिसमधिगतौ नाधिकारोऽधुना चेत्
If I do not yet deserve to experience union with all of this creation and with yourself,
त्वत्प्रेम त्वत्कमैत्री जडमतिषु कृपा द्विट्सु भूयादुपेक्षा ।
may there be love towards you, friendship towards those who are yours, compassion towards the ignorant, and indifference towards the haters!
अर्चायां वा समर्चाकुतुकमुरुतरश्रद्धया वर्धतां मे
Towards your symbols of reverence, may my faith and eagerness to worship, grow further!
त्वत्संसेवी तथापि द्रुतमुपलभते भक्तलोकोत्तमत्वम् ॥८॥
The one who is in your service thus, shall quickly attain to the highest state of devotion!

आवृत्य त्वत्स्वरूपं क्षितिजलमरुदाद्यात्मना विक्षिपन्ती
जीवान् भूयिष्ठकर्मावलिविवशगतीन् दु:खजाले क्षिपन्ती ।
त्वन्माया माभिभून्मामयि भुवनपते कल्पते तत्प्रशान्त्यै
त्वत्पादे भक्तिरेवेत्यवददयि विभो सिद्धयोगी प्रबुद्ध: ॥९॥
AvRtya tvatsvarUpaM kShitijalamarudAdyAtmanA vikShipantI
jIvAn bhUyiShThakarmAvalivivashagatIn duHkhajAle kShipantI 
tvanmAyA mAbhibhUnmAmayi bhuvanapate kalpate tatprashAntyai
tvatpAde bhaktirevetyavadadayi vibho siddhayogI prabuddhaH 9

आवृत्य त्वत्स्वरूपं क्षितिजलमरुदाद्यात्मना विक्षिपन्ती
Covering your real form, projecting itself as differentiated in the forms of earth, water, wind and others,
जीवान् भूयिष्ठकर्मावलिविवशगतीन् दु:खजाले क्षिपन्ती ।
throwing living beings into the net of suffering born out of the ways of compulsive states of activity,
त्वन्माया माभिभून्मामयि भुवनपते कल्पते तत्प्रशान्त्यै
may your illusory power not be directed towards me, O Lord of the World! In order to pacify it,
त्वत्पादे भक्तिरेवेत्यवददयि विभो सिद्धयोगी प्रबुद्ध: ॥९॥
O Vibhu, the exalted Siddha Yogi, Prabuddha said, that devotion towards your feet, is the only way!

दु:खान्यालोक्य जन्तुष्वलमुदितविवेकोऽहमाचार्यवर्यात्
लब्ध्वा त्वद्रूपतत्त्वं गुणचरितकथाद्युद्भवद्भक्तिभूमा ।
मायामेनां तरित्वा परमसुखमये त्वत्पदे मोदिताहे
तस्यायं पूर्वरङ्ग: पवनपुरपते नाशयाशेषरोगान् ॥१०॥
duHkhAnyAlokya jantuShvalamuditavivekohamAchAryavaryAt
labdhvA tvadrUpatattvaM guNacharitakathAdyudbhavadbhaktibhUmA 
mAyAmenAM taritvA paramasukhamaye tvatpade moditAhe
tasyAyaM pUrvarangaH pavanapurapate nAshayAsheSharogAn 10

दु:खान्यालोक्य जन्तुष्वलमुदितविवेकोऽहमाचार्यवर्यात्
Seeing the sufferings of all creatures, having had enough, with discernment dawning upon my mind, seeking my teacher,
लब्ध्वा त्वद्रूपतत्त्वं गुणचरितकथाद्युद्भवद्भक्तिभूमा ।
gaining the knowledge of your true form, and with immense devotion arising within me through the stories of your attributes and acts,
मायामेनां तरित्वा परमसुखमये त्वत्पदे मोदिताहे
crossing over this veil of mAyA, may I be delighted in your feet, the abode of utmost bliss!
तस्यायं पूर्वरङ्ग: पवनपुरपते नाशयाशेषरोगान् ॥१०॥
All of this is in preparation towards that, O Lord of the City of Wind! Destroy all of my ailments!
