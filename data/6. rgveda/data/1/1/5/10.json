[
  {
    "text": "७ गय आत्रेयः । अग्निः । अनुष्टुप्, ४-७ पंक्तिः ।",
    "index": 0,
    "shloka_num": null
  },
  {
    "text": "अग्न॒ ओजि॑ष्ठ॒मा भ॑र द्यु॒म्नम॒स्मभ्य॑मध्रिगो  ।",
    "index": 1,
    "shloka_num": null
  },
  {
    "text": "प्र नो॑ रा॒या परी॑णसा॒ रत्सि॒ वाजा॑य॒ पन्था॑म्  ॥१॥",
    "index": 2,
    "shloka_num": 1
  },
  {
    "text": "त्वं नो॑ अग्ने अद्भुत॒ क्रत्वा॒ दक्ष॑स्य मं॒हना॑  ।",
    "index": 3,
    "shloka_num": null
  },
  {
    "text": "त्वे अ॑सु॒र्य१मारु॑हत् क्रा॒णा मि॒त्रो न य॒ज्ञिय॑:  ॥२॥",
    "index": 4,
    "shloka_num": 2
  },
  {
    "text": "त्वं नो॑ अग्न एषां॒ गयं॑ पु॒ष्टिं च॑ वर्धय  ।",
    "index": 5,
    "shloka_num": null
  },
  {
    "text": "ये स्तोमे॑भि॒: प्र सू॒रयो॒ नरो॑ म॒घान्या॑न॒शुः  ॥३॥",
    "index": 6,
    "shloka_num": 3
  },
  {
    "text": "ये अ॑ग्ने चन्द्र ते॒ गिर॑: शु॒म्भन्त्यश्व॑राधसः  ।",
    "index": 7,
    "shloka_num": null
  },
  {
    "text": "शुष्मे॑भिः शु॒ष्मिणो॒ नरो॑ दि॒वश्चि॒द् येषां॑ बृ॒हत् सु॑की॒र्तिर्बोध॑ति॒ त्मना॑  ॥४॥",
    "index": 8,
    "shloka_num": 4
  },
  {
    "text": "तव॒ त्ये अ॑ग्ने अ॒र्चयो॒ भ्राज॑न्तो यन्ति धृष्णु॒या  ।",
    "index": 9,
    "shloka_num": null
  },
  {
    "text": "परि॑ज्मानो॒ न वि॒द्युत॑: स्वा॒नो रथो॒ न वा॑ज॒युः  ॥५॥",
    "index": 10,
    "shloka_num": 5
  },
  {
    "text": "नू नो॑ अग्न ऊ॒तये॑ स॒बाध॑सश्च रा॒तये॑  ।",
    "index": 11,
    "shloka_num": null
  },
  {
    "text": "अ॒स्माका॑सश्च सू॒रयो॒ विश्वा॒ आशा॑स्तरी॒षणि॑  ॥६॥",
    "index": 12,
    "shloka_num": 6
  },
  {
    "text": "त्वं नो॑ अग्ने अङ्गिरः स्तु॒तः स्तवा॑न॒ आ भ॑र  ।",
    "index": 13,
    "shloka_num": null
  },
  {
    "text": "होत॑र्विभ्वा॒सहं॑ र॒यिं: स्तो॒तृभ्य॒: स्तव॑से च न उ॒तैधि॑ पृ॒त्सु नो॑ वृ॒धे  ॥७॥",
    "index": 14,
    "shloka_num": 7
  }
]
