[
  {
    "text": "४ प्रस्कण्वः काण्वः । उषाः । अनुष्टुप् ।",
    "index": 0,
    "shloka_num": null
  },
  {
    "text": "उषो॑ भ॒द्रेभि॒रा ग॑हि दि॒वश्चि॑द् रोच॒नादधि॑ ।",
    "index": 1,
    "shloka_num": null
  },
  {
    "text": "वह॑न्त्वरु॒णप्स॑व॒ उप॑ त्वा सो॒मिनो॑ गृ॒हम् ॥१॥",
    "index": 2,
    "shloka_num": 1
  },
  {
    "text": "सु॒पेश॑सं सु॒खं रथं॒ यम॒ध्यस्था॑ उष॒स्त्वम् ।",
    "index": 3,
    "shloka_num": null
  },
  {
    "text": "तेना॑ सु॒श्रव॑सं॒ जनं॒ प्रावा॒द्य दु॑हितर्दिवः ॥२॥",
    "index": 4,
    "shloka_num": 2
  },
  {
    "text": "वय॑श्चित् ते पत॒त्रिणो॑ द्वि॒पच्चतु॑ष्पदर्जुनि ।",
    "index": 5,
    "shloka_num": null
  },
  {
    "text": "उष॒: प्रार॑न्नृ॒तूँरनु॑ दि॒वो अन्ते॑भ्य॒स्परि॑ ॥३॥",
    "index": 6,
    "shloka_num": 3
  },
  {
    "text": "व्यु॒च्छन्ती॒ हि र॒श्मिभि॒र्विश्व॑मा॒भासि॑ रोच॒नम् ।",
    "index": 7,
    "shloka_num": null
  },
  {
    "text": "तां त्वामु॑षर्वसू॒यवो॑ गी॒र्भिः कण्वा॑ अहूषत ॥४॥",
    "index": 8,
    "shloka_num": 4
  }
]
