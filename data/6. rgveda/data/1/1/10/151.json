[
  {
    "text": "श्रद्धा सूक्त",
    "index": 0,
    "shloka_num": null
  },
  {
    "text": "५ श्रद्धा कामायनी ।श्रधा । अनुष्टुप् ।",
    "index": 1,
    "shloka_num": null
  },
  {
    "text": "श्र॒द्धया॒ग्निः समि॑ध्यते श्र॒द्धया॑ हूयते ह॒विः । श्र॒द्धां भग॑स्य मू॒र्धनि॒ वच॒सा वे॑दयामसि ॥१",
    "index": 2,
    "shloka_num": null
  },
  {
    "text": "प्रि॒यं श्र॑द्धे॒ दद॑तः प्रि॒यं श्र॑द्धे॒ दिदा॑सतः । प्रि॒यं भो॒जेषु॒ यज्व॑स्वि॒दं म॑ उदि॒तं कृ॑धि ॥२",
    "index": 3,
    "shloka_num": null
  },
  {
    "text": "यथा॑ दे॒वा असु॑रेषु श्र॒द्धामु॒ग्रेषु॑ चक्रि॒रे । ए॒वं भो॒जेषु॒ यज्व॑स्व॒स्माक॑मुदि॒तं कृ॑धि ॥३",
    "index": 4,
    "shloka_num": null
  },
  {
    "text": "श्र॒द्धां दे॒वा यज॑माना वा॒युगो॑पा॒ उपा॑सते । श्र॒द्धां हृ॑द॒य्य१याकू॑त्या श्र॒द्धया॑ विन्दते॒ वसु॑ ॥४",
    "index": 5,
    "shloka_num": null
  },
  {
    "text": "श्र॒द्धां प्रा॒तर्ह॑वामहे श्र॒द्धां म॒ध्यंदि॑नं॒ परि॑ । श्र॒द्धां सूर्य॑स्य नि॒म्रुचि॒ श्रद्धे॒ श्रद्धा॑पये॒ह न॑: ॥५",
    "index": 6,
    "shloka_num": null
  }
]
