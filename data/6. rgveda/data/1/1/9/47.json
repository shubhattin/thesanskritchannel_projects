[
  {
    "text": "५ कविर्भार्गव: । पवमान: सोम: । गायत्री ।",
    "index": 0,
    "shloka_num": null
  },
  {
    "text": "अ॒या सोम॑: सुकृ॒त्यया॑ म॒हश्चि॑द॒भ्य॑वर्धत ।\nम॒न्दा॒न उद्वृ॑षायते ॥१॥",
    "index": 1,
    "shloka_num": 1
  },
  {
    "text": "कृ॒तानीद॑स्य॒ कर्त्वा॒ चेत॑न्ते दस्यु॒तर्ह॑णा ।\nऋ॒णा च॑ धृ॒ष्णुश्च॑यते ॥२॥",
    "index": 2,
    "shloka_num": 2
  },
  {
    "text": "आत्सोम॑ इन्द्रि॒यो रसो॒ वज्र॑: सहस्र॒सा भु॑वत् ।\nउ॒क्थं यद॑स्य॒ जाय॑ते ॥३॥",
    "index": 3,
    "shloka_num": 3
  },
  {
    "text": "स्व॒यं क॒विर्वि॑ध॒र्तरि॒ विप्रा॑य॒ रत्न॑मिच्छति ।\nयदी॑ मर्मृ॒ज्यते॒ धिय॑: ॥४॥",
    "index": 4,
    "shloka_num": 4
  },
  {
    "text": "सि॒षा॒सतू॑ रयी॒णां वाजे॒ष्वर्व॑तामिव ।\nभरे॑षु जि॒ग्युषा॑मसि ॥५॥",
    "index": 5,
    "shloka_num": 5
  }
]
