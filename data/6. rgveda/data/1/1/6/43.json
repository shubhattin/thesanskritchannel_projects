[
  {
    "text": "४ बार्हस्पत्यो भरद्वाज: । इन्द्र: ।उष्णिक् ।",
    "index": 0,
    "shloka_num": null
  },
  {
    "text": "यस्य॒ त्यच्छम्ब॑रं॒ मदे॒ दिवो॑दासाय र॒न्धय॑: । अ॒यं स सोम॑ इन्द्र ते सु॒तः पिब॑ ॥१॥",
    "index": 1,
    "shloka_num": 1
  },
  {
    "text": "यस्य॑ तीव्र॒सुतं॒ मदं॒ मध्य॒मन्तं॑ च॒ रक्ष॑से । अ॒यं स सोम॑ इन्द्र ते सु॒तः पिब॑ ॥२॥",
    "index": 2,
    "shloka_num": 2
  },
  {
    "text": "यस्य॒ गा अ॒न्तरश्म॑नो॒ मदे॑ दृ॒ळ्हा अ॒वासृ॑जः । अ॒यं स सोम॑ इन्द्र ते सु॒तः पिब॑ ॥३॥",
    "index": 3,
    "shloka_num": 3
  },
  {
    "text": "यस्य॑ मन्दा॒नो अन्ध॑सो॒ माघो॑नं दधि॒षे शव॑: । अ॒यं स सोम॑ इन्द्र ते सु॒तः पिब॑ ॥४॥",
    "index": 4,
    "shloka_num": 4
  }
]
