[
  {
    "text": "८ कुत्स आङ्गिरसः । अग्निः, शुचिरग्निर्वा । गायत्री ।",
    "index": 0,
    "shloka_num": null
  },
  {
    "text": "अप॑ नः॒ शोशु॑चद॒घमग्ने॑ शुशु॒ग्ध्या र॒यिम् ।\nअप॑ नः॒ शोशु॑चद॒घम् ॥१॥",
    "index": 1,
    "shloka_num": 1
  },
  {
    "text": "सु॒क्षे॒त्रि॒या सु॑गातु॒या व॑सू॒या च॑ यजामहे ।\nअप॑ नः॒ शोशु॑चद॒घम् ॥२॥",
    "index": 2,
    "shloka_num": 2
  },
  {
    "text": "प्र यद् भन्दि॑ष्ठ एषां॒ प्रास्माका॑सश्च सू॒रयः॑ ।\nअप॑ नः॒ शोशु॑चद॒घम् ॥३॥",
    "index": 3,
    "shloka_num": 3
  },
  {
    "text": "प्र यत्ते॑ अग्ने सू॒रयो॒ जाये॑महि॒ प्र ते॑ व॒यम् ।\nअप॑ नः॒ शोशु॑चद॒घम् ॥४॥",
    "index": 4,
    "shloka_num": 4
  },
  {
    "text": "प्र यद॒ग्नेः सह॑स्वतो वि॒श्वतो॒ यन्ति॑ भा॒नवः॑ ।\nअप॑ नः॒ शोशु॑चद॒घम् ॥५॥",
    "index": 5,
    "shloka_num": 5
  },
  {
    "text": "त्वं हि वि॑श्वतोमुख वि॒श्वतः॑ परि॒भूरसि॑ ।\nअप॑ नः॒ शोशु॑चद॒घम् ॥६॥",
    "index": 6,
    "shloka_num": 6
  },
  {
    "text": "द्विषो॑ नो विश्वतोमु॒खाति॑ ना॒वेव॑ पारय ।\nअप॑ नः॒ शोशु॑चद॒घम् ॥७॥",
    "index": 7,
    "shloka_num": 7
  },
  {
    "text": "स नः॒ सिन्धु॑मिव ना॒वयाति॑ पर्षा स्व॒स्तये॑ ।\nअप॑ नः॒ शोशु॑चद॒घम् ॥८॥",
    "index": 8,
    "shloka_num": 8
  }
]
