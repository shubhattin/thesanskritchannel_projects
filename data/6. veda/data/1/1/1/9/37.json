[
  {
    "text": "६ रहूगण आङ्गिरसः । पवमानः सोमः । गायत्री ।",
    "index": 0,
    "shloka_num": null
  },
  {
    "text": "स सु॒तः पी॒तये॒ वृषा॒ सोमः॑ प॒वित्रे॑ अर्षति ।\nवि॒घ्नन्रक्षां॑सि देव॒युः ॥१॥",
    "index": 1,
    "shloka_num": 1
  },
  {
    "text": "स प॒वित्रे॑ विचक्ष॒णो हरि॑रर्षति धर्ण॒सिः ।\nअ॒भि योनिं॒ कनि॑क्रदत् ॥२॥",
    "index": 2,
    "shloka_num": 2
  },
  {
    "text": "स वा॒जी रो॑च॒ना दि॒वः पव॑मानो॒ वि धा॑वति ।\nर॒क्षो॒हा वार॑म॒व्यय॑म् ॥३॥",
    "index": 3,
    "shloka_num": 3
  },
  {
    "text": "स त्रि॒तस्याधि॒ सान॑वि॒ पव॑मानो अरोचयत् ।\nजा॒मिभिः॒ सूर्यं॑ स॒ह ॥४॥",
    "index": 4,
    "shloka_num": 4
  },
  {
    "text": "स वृ॑त्र॒हा वृषा॑ सु॒तो व॑रिवो॒विददा॑भ्यः ।\nसोमो॒ वाज॑मिवासरत् ॥५॥",
    "index": 5,
    "shloka_num": 5
  },
  {
    "text": "स दे॒वः क॒विने॑षि॒तो॒३ऽभि द्रोणा॑नि धावति ।\nइन्दु॒रिन्द्रा॑य मं॒हना॑ ॥६॥",
    "index": 6,
    "shloka_num": 6
  }
]
