[
  {
    "text": "६ रहूगण आङ्गिरस:  । पवमान: सोम:  । गायत्री  ।",
    "index": 0,
    "shloka_num": null
  },
  {
    "text": "ए॒ष उ॒ स्य वृषा॒ रथोऽव्यो॒ वारे॑भिरर्षति  । गच्छ॒न्वाजं॑ सह॒स्रिण॑म्  ॥१॥",
    "index": 1,
    "shloka_num": 1
  },
  {
    "text": "ए॒तं त्रि॒तस्य॒ योष॑णो॒ हरिं॑ हिन्व॒न्त्यद्रि॑भिः  । इन्दु॒मिन्द्रा॑य पी॒तये॑  ॥२॥",
    "index": 2,
    "shloka_num": 2
  },
  {
    "text": "ए॒तं त्यं ह॒रितो॒ दश॑ मर्मृ॒ज्यन्ते॑ अप॒स्युव॑:  । याभि॒र्मदा॑य॒ शुम्भ॑ते  ॥३॥",
    "index": 3,
    "shloka_num": 3
  },
  {
    "text": "ए॒ष स्य मानु॑षी॒ष्वा श्ये॒नो न वि॒क्षु सी॑दति  । गच्छ॑ञ्जा॒रो न यो॒षित॑म्  ॥४॥",
    "index": 4,
    "shloka_num": 4
  },
  {
    "text": "ए॒ष स्य मद्यो॒ रसोऽव॑ चष्टे दि॒वः शिशु॑:  । य इन्दु॒र्वार॒मावि॑शत्  ॥५॥",
    "index": 5,
    "shloka_num": 5
  },
  {
    "text": "ए॒ष स्य पी॒तये॑ सु॒तो हरि॑रर्षति धर्ण॒सिः  । क्रन्द॒न्योनि॑म॒भि प्रि॒यम्  ॥६॥",
    "index": 6,
    "shloka_num": 6
  }
]
