[
  {
    "text": "“अथ सप्तत्रिंशोऽध्यायः ।\nदे॒वस्य॑ त्वा सवि॒तुः प्र॑स॒वे॒ऽश्विनो॑र्बा॒हुभ्यां॑ पू॒ष्णो हस्ता॑भ्याम् ।\nआ द॑दे॒ नारि॑रसि ॥१॥",
    "index": 1,
    "shloka_num": 1
  },
  {
    "text": "१ यु॒ञ्जते॒ मन॑ उ॒त यु॑ञ्जते॒ धियो॒ विप्रा॒ विप्र॑स्य बृह॒तो वि॑प॒श्चितः॑ ।\nवि होत्रा॑ दधे वयुना॒विदेक॒ इन्म॒ही दे॒वस्य॑ सवि॒तुः परि॑ष्टुतिः॒ स्वाहा॑ ॥२॥",
    "index": 2,
    "shloka_num": 2
  },
  {
    "text": "२ देवी॑ द्यावापृथिवी म॒खस्य॑ वाम॒द्य शिरो॑ राध्यासं देव॒यज॑ने पृथि॒व्याः ।\nम॒खाय॑ त्वा म॒खस्य॑ त्वा शी॒र्ष्णे ॥३॥",
    "index": 3,
    "shloka_num": 3
  },
  {
    "text": "३ देव्यो॑ वम्रियो भू॒तस्य॑ प्रथम॒जा म॒खस्य॑ वो॒ऽद्य शिरो॑ राध्यासं देव॒यज॑ने पृथि॒व्याः ।\nम॒खाय॑ त्वा म॒खस्य॑ त्वा शी॒र्ष्णे ॥ ॥४॥",
    "index": 4,
    "shloka_num": 4
  },
  {
    "text": "४ इय॒त्यग्रे॑ आसीर्म॒खस्य॑ ते॒ऽद्य शिरो॑ राध्यासं देव॒यज॑ने पृथि॒व्याः ।\nम॒खाय॑ त्वा म॒खस्य॑ त्वा शी॒र्ष्णे ॥५॥",
    "index": 5,
    "shloka_num": 5
  },
  {
    "text": "५ इन्द्रस्यौज॑ स्थ म॒खस्य॑ वो॒ऽद्य शिरो॑ राध्यासं देव॒यज॑ने पृथि॒व्याः ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ॥६॥",
    "index": 6,
    "shloka_num": 6
  },
  {
    "text": "६ प्रैतु॒ ब्रह्म॑ण॒स्पतिः॒ प्र दे॒व्ये॑तु सू॒नृता॑ ।\nअच्छा॑ वी॒रं नर्यं॑ प॒ङ्क्तिरा॑धसं दे॒वा य॒ज्ञं न॑यन्तु नः ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ॥७॥",
    "index": 7,
    "shloka_num": 7
  },
  {
    "text": "७ (२०१६) म॒खस्य॒ शिरो॑ऽसि ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खस्य॒ शिरो॑ऽसि ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खस्य॒ शिरो॑ऽसि ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ॥८॥",
    "index": 8,
    "shloka_num": 8
  },
  {
    "text": "८ अश्व॑स्य त्वा॒ वृष्णः॑ श॒क्ना धू॑पयामि देव॒यज॑ने पृथि॒व्याः ।\nम॒खाय॑ त्वा म॒खस्य॑ त्वा शी॒र्ष्णे ।\nअश्व॑स्य त्वा॒ वृष्णः॑ श॒क्ना धू॑पयामि देव॒यज॑ने पृथि॒व्याः ।\nम॒खाय॑ त्वा म॒खस्य॑ त्वा शी॒र्ष्णे ।\nअश्व॑स्य त्वा॒ वृष्णः॑ श॒क्ना धू॑पयामि देव॒यज॑ने पृथि॒व्याः ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ॥९॥",
    "index": 9,
    "shloka_num": 9
  },
  {
    "text": "९ ऋ॒जवे॑ त्वा सा॒धवे॑ त्वा सुक्षि॒त्यै त्वा॑ ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ।\nम॒खाय॑ त्वा म॒खस्य॑ त्वा शी॒र्ष्णे ॥१०॥",
    "index": 10,
    "shloka_num": 10
  },
  {
    "text": "॥(१) १० य॒माय॑ त्वा म॒खाय॑ त्वा॒ सूर्य॑स्य त्वा॒ तप॑से ।\nदे॒वस्त्वा॑ सवि॒ता मध्वा॑नक्तु पृथि॒व्याः स॒स्पृश॑स्पाहि ।\nअ॒र्चिर॑सि शो॒चिर॑सि॒ तपो॑ऽसि ॥१॥",
    "index": 11,
    "shloka_num": 1
  },
  {
    "text": "११ अना॑धृष्टा पु॒रस्ता॑द॒ग्नेराधि॑पत्य॒ आयु॑र्मे दाः पु॒त्रव॑ती दक्षिण॒त इन्द्र॒स्याधि॑पत्ये प्र॒जां मे॑ दाः ।\nसु॒षदा॑ प॒श्चाद्दे॒वस्य॑ सवि॒तुराधि॑पत्ये॒ चक्षु॑र्मे दा॒ आश्रु॑तिरुत्तर॒तो धा॒तुराधि॑पत्ये रा॒यस्पोषं॑ मे दाः ।\nविधृ॑तिरु॒परि॑ष्टा॒द् बृह॒स्पते॒राधि॑पत्य॒ ओजो॑ मे दा॒ विश्वा॑भ्यो मा ना॒ष्ट्राभ्य॑स्पाहि॒ मनो॒रश्वा॑सि ॥१२॥",
    "index": 12,
    "shloka_num": 12
  },
  {
    "text": "१२ स्वाहा॑ म॒रुद्भिः॒ परि॑ श्रीयस्व ।\nदि॒वः स॒स्पृश॑स्पाहि ।\nमधु॒ मधु॒ मधु॑ ॥३॥",
    "index": 13,
    "shloka_num": 3
  },
  {
    "text": "(२) १३ गर्भो॑ दे॒वानां॑ पि॒ता म॑ती॒नां पतिः॑ प्र॒जाना॑म् ।\nसं दे॒वो दे॒वेन॑ सवि॒त्रा ग॑त॒ स सूर्ये॑ण रोचते ॥१॥",
    "index": 14,
    "shloka_num": 1
  },
  {
    "text": "१४ सम॒ग्निर॒ग्निना॑ गत॒ सं दैवे॑न सवि॒त्रा स सूर्ये॑णारोचिष्ट ।\nस्वाहा॒ सम॒ग्निस्तप॑सा गत॒ सं दैव्ये॑न सवि॒त्रा स सूर्ये॑णारूरुचत ॥२॥",
    "index": 15,
    "shloka_num": 2
  },
  {
    "text": "१५ ध॒र्ता दि॒वो वि भा॑ति॒ तप॑सस्पृथि॒व्यां ध॒र्ता दे॒वो दे॒वाना॒मम॑र्त्यस्तपो॒जाः ।\nवाच॑मस्मे॒ नि य॑च्छ देवा॒युव॑म् ॥३॥",
    "index": 16,
    "shloka_num": 3
  },
  {
    "text": "१६ अप॑श्यं गो॒पामनि॑पद्यमान॒मा च॒ परा॑ च प॒थिभि॒श्चर॑न्तम् ।\nस स॒ध्रीचीः॒ स विषू॑ची॒र्वसा॑न॒ आ व॑रीवर्त्ति॒ भुव॑नेष्व॒न्तः ॥४॥",
    "index": 17,
    "shloka_num": 4
  },
  {
    "text": "१७ (२०२६) विश्वा॑सां भुवां पते॒ विश्व॑स्य मनसस्पते॒ विश्व॑स्य वचसस्पते॒ सर्व॑स्य वचसस्पते ।\nदे॒व॒श्रुत्त्वं दे॑व घर्म दे॒वो दे॒वान्पा॒ह्यत्र॒ प्रावी॒रनु॑ वां दे॒ववी॑तये ।\nमधु॒ माध्वी॑भ्यां॒ मधु॒ माधू॑चीभ्याम् ।\nहृ॒दे त्वा॒ मन॑से त्वा दि॒वे त्वा॒ सूर्या॑य त्वा ।\nऊ॒र्ध्वो अ॑ध्व॒रं दि॒वि दे॒वेषु॑ धेहि ॥५॥",
    "index": 18,
    "shloka_num": 5
  },
  {
    "text": "१८ पि॒ता नो॑ऽसि पि॒ता नो॑ बोधि॒ नम॑स्ते अस्तु॒ मा मा॑ हिसीः ।\nत्वष्टृ॑मन्तस्त्वा सपेम पु॒त्रान्प॒शून्मयि॑ धे॒ह्यरि॑ष्टा॒ह स॒ह प॑त्या भूयासम् ॥६॥",
    "index": 19,
    "shloka_num": 6
  },
  {
    "text": "१९ अहः॑ के॒तुना॑ जुषता सु॒ज्योति॒र्ज्योति॑षा॒ स्वाहा॑ ।\nरात्रिः॑ के॒तुना॑ जुषता सु॒ज्योति॒र्ज्योति॑षा॒ स्वाहा॑ ॥७॥",
    "index": 20,
    "shloka_num": 7
  },
  {
    "text": "(३) २० (२०२९) ॥इति शुक्लयजुःकाण्वसंहितायां सप्तत्रिंशोऽध्यायः ॥३॥",
    "index": 21,
    "shloka_num": 3
  },
  {
    "text": "७ ॥”",
    "index": 22,
    "shloka_num": null
  }
]
