[
  {
    "text": "४ अवत्सार: काश्यपः । पवमान: सोम: । गायत्री ।",
    "index": 0,
    "shloka_num": null
  },
  {
    "text": "अ॒स्य प्र॒त्नामनु॒ द्युतं॑ शु॒क्रं दु॑दुह्रे॒ अह्र॑यः ।\nपय॑: सहस्र॒सामृषि॑म् ॥१॥",
    "index": 1,
    "shloka_num": 1
  },
  {
    "text": "अ॒यं सूर्य॑ इवोप॒दृग॒यं सरां॑सि धावति ।\nस॒प्त प्र॒वत॒ आ दिव॑म् ॥२॥",
    "index": 2,
    "shloka_num": 2
  },
  {
    "text": "अ॒यं विश्वा॑नि तिष्ठति पुना॒नो भुव॑नो॒परि॑ ।\nसोमो॑ दे॒वो न सूर्य॑: ॥३॥",
    "index": 3,
    "shloka_num": 3
  },
  {
    "text": "परि॑ णो दे॒ववी॑तये॒ वाजाँ॑ अर्षसि॒ गोम॑तः ।\nपु॒ना॒न इ॑न्दविन्द्र॒युः ॥४॥",
    "index": 4,
    "shloka_num": 4
  }
]
