[
    {
        "text": "अथ श्रीमन्नारायणीयम्",
        "index": 0,
        "shloka_num": null
    },
    {
        "text": "द्विषष्टितमम् दशकम्",
        "index": 1,
        "shloka_num": null
    },
    {
        "text": "गोवर्द्धन बलि:",
        "index": 2,
        "shloka_num": null
    },
    {
        "text": "कदाचिद्गोपालान् विहितमखसम्भारविभवान्",
        "index": 3,
        "shloka_num": null
    },
    {
        "text": "निरीक्ष्य त्वं शौरे मघवमदमुद्ध्वंसितुमना: ।\nविजानन्नप्येतान् विनयमृदु नन्दादिपशुपान्\nअपृच्छ: को वाऽयं जनक भवतामुद्यम इति ॥१॥",
        "index": 4,
        "shloka_num": 1
    },
    {
        "text": "बभाषे नन्दस्त्वां सुत ननु विधेयो मघवतो\nमखो वर्षे वर्षे सुखयति स वर्षेण पृथिवीम् ।\nनृणां वर्षायत्तं निखिलमुपजीव्यं महितले\nविशेषादस्माकं तृणसलिलजीवा हि पशव: ॥२॥",
        "index": 5,
        "shloka_num": 2
    },
    {
        "text": "इति श्रुत्वा वाचं पितुरयि भवानाह सरसं\nधिगेतन्नो सत्यं मघवजनिता वृष्टिरिति यत् ।\nअदृष्टं जीवानां सृजति खलु वृष्टिं समुचितां\nमहारण्ये वृक्षा: किमिव बलिमिन्द्राय ददते ॥३॥",
        "index": 6,
        "shloka_num": 3
    },
    {
        "text": "इदं तावत् सत्यं यदिह पशवो न: कुलधनं\nतदाजीव्यायासौ बलिरचलभर्त्रे समुचित: ।\nसुरेभ्योऽप्युत्कृष्टा ननु धरणिदेवा: क्षितितले\nततस्तेऽप्याराध्या इति जगदिथ त्वं निजजनान् ॥४॥",
        "index": 7,
        "shloka_num": 4
    },
    {
        "text": "भवद्वाचं श्रुत्वा बहुमतियुतास्तेऽपि पशुपा:\nद्विजेन्द्रानर्चन्तो बलिमददुरुच्चै: क्षितिभृते ।\nव्यधु: प्रादक्षिण्यं सुभृशमनमन्नादरयुता:\nत्वमादश्शैलात्मा बलिमखिलमाभीरपुरत: ॥५॥",
        "index": 8,
        "shloka_num": 5
    },
    {
        "text": "अवोचश्चैवं तान् किमिह वितथं मे निगदितं\nगिरीन्द्रो नन्वेष स्वबलिमुपभुङ्क्ते स्ववपुषा ।\nअयं गोत्रो गोत्रद्विषि च कुपिते रक्षितुमलं\nसमस्तानित्युक्ता जहृषुरखिला गोकुलजुष: ॥६॥",
        "index": 9,
        "shloka_num": 6
    },
    {
        "text": "परिप्रीता याता: खलु भवदुपेता व्रजजुषो\nव्रजं यावत्तावन्निजमखविभङ्गं निशमयन् ।\nभवन्तं जानन्नप्यधिकरजसाऽऽक्रान्तहृदयो\nन सेहे देवेन्द्रस्त्वदुपरचितात्मोन्नतिरपि ॥७॥",
        "index": 10,
        "shloka_num": 7
    },
    {
        "text": "मनुष्यत्वं यातो मधुभिदपि देवेष्वविनयं\nविधत्ते चेन्नष्टस्त्रिदशसदसां कोऽपि महिमा ।\nततश्च ध्वंसिष्ये पशुपहतकस्य श्रियमिति\nप्रवृत्तस्त्वां जेतुं स किल मघवा दुर्मदनिधि: ॥८॥",
        "index": 11,
        "shloka_num": 8
    },
    {
        "text": "त्वदावासं हन्तुं प्रलयजलदानम्बरभुवि\nप्रहिण्वन् बिभ्राण: कुलिशमयमभ्रेभगमन: ।\nप्रतस्थेऽन्यैरन्तर्दहनमरुदाद्यैर्विहसितो\nभवन्माया नैव त्रिभुवनपते मोहयति कम् ॥९॥",
        "index": 12,
        "shloka_num": 9
    },
    {
        "text": "सुरेन्द्र: क्रुद्धश्चेत् द्विजकरुणया शैलकृपयाऽ-\nप्यनातङ्कोऽस्माकं नियत इति विश्वास्य पशुपान् ।\nअहो किन्नायातो गिरिभिदिति सञ्चिन्त्य निवसन्\nमरुद्गेहाधीश प्रणुद मुरवैरिन् मम गदान् ॥१०॥",
        "index": 13,
        "shloka_num": null
    }
]