[
  {
    "text": "५ आग्नेयो वत्सः । अग्निः । गायत्री ।",
    "index": 0,
    "shloka_num": null
  },
  {
    "text": "प्राग्नये॒ वाच॑मीरय वृष॒भाय॑ क्षिती॒नाम्  । स न॑: पर्ष॒दति॒ द्विष॑:  ॥१॥",
    "index": 1,
    "shloka_num": 1
  },
  {
    "text": "यः पर॑स्याः परा॒वत॑स्ति॒रो धन्वा॑ति॒रोच॑ते  । स न॑: पर्ष॒दति॒ द्विष॑:  ॥२॥",
    "index": 2,
    "shloka_num": 2
  },
  {
    "text": "यो रक्षां॑सि नि॒जूर्व॑ति॒ वृषा॑ शु॒क्रेण॑ शो॒चिषा॑  । स न॑: पर्ष॒दति॒ द्विष॑:  ॥३॥",
    "index": 3,
    "shloka_num": 3
  },
  {
    "text": "यो विश्वा॒भि वि॒पश्य॑ति॒ भुव॑ना॒ सं च॒ पश्य॑ति  । स न॑: पर्ष॒दति॒ द्विष॑:  ॥४॥",
    "index": 4,
    "shloka_num": 4
  },
  {
    "text": "यो अ॒स्य पा॒रे रज॑सः शु॒क्रो अ॒ग्निरजा॑यत  । स न॑: पर्ष॒दति॒ द्विष॑:  ॥५॥",
    "index": 5,
    "shloka_num": 5
  }
]
