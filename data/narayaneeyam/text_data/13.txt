ॐ नमो नारायणाय
AUM namo nArAyaNAya

अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

त्रयोदशम् दशकम्
trayodasham dashakam

The Thirteenth group of Ten shlokas

हिरण्याक्ष वध:
hiraNyAkSha vadhaH

Slaying Hiranyaksha

हिरण्याक्षं तावद्वरद भवदन्वेषणपरं
चरन्तं सांवर्ते पयसि निजजङ्घापरिमिते ।
भवद्भक्तो गत्वा कपटपटुधीर्नारदमुनि:
शनैरूचे नन्दन् दनुजमपि निन्दंस्तव बलम् ॥१॥
hiraNyAkShaM tAvadvarada bhavadanveShaNaparaM
charantaM sAMvarte payasi nijajanghAparimite 
bhavadbhakto gatvA kapaTapaTudhIrnAradamuniH
shanairUche nandan danujamapi nindaMstava balam 1

हिरण्याक्षं तावद्वरद भवदन्वेषणपरं
Then to hiraNyAkSha, O Bestower of Boons!, who was searching for you,
चरन्तं सांवर्ते पयसि निजजङ्घापरिमिते ।
who was coming out of those waters, wading till the depth of his thighs,
भवद्भक्तो गत्वा कपटपटुधीर्नारदमुनि:
your devotee, the master of cunning, nArada, approached him,
शनैरूचे नन्दन् दनुजमपि निन्दंस्तव बलम् ॥१॥
and calmly spoke, pleasing the asura, and speaking ill of your strength!

स मायावी विष्णुर्हरति भवदीयां वसुमतीं
प्रभो कष्टं कष्टं किमिदमिति तेनाभिगदित: ।
नदन् क्वासौ क्वासाविति स मुनिना दर्शितपथे
भवन्तं सम्प्रापद्धरणिधरमुद्यन्तमुदकात् ॥२॥
sa mAyAvI viShNurharati bhavadIyAM vasumatIM
prabho kaShTaM kaShTaM kimidamiti tenAbhigaditaH 
nadan kvAsau kvAsAviti sa muninA darshitapathe
bhavantaM samprApaddharaNidharamudyantamudakAt 2

स मायावी विष्णुर्हरति भवदीयां वसुमतीं
"That trickster, Vishnu, has stolen your earth!
प्रभो कष्टं कष्टं किमिदमिति तेनाभिगदित: ।
O Lord! How sad! What is this trouble!", he spoke!
नदन् क्वासौ क्वासाविति स मुनिना दर्शितपथो
By shouting "Where is he! Where is he!", he along the path shown by the sage,
भवन्तं सम्प्रापद्धरणिधरमुद्यन्तमुदकात् ॥२॥
reached you, as you held the earth up from the waters!

अहो आरण्योऽयं मृग इति हसन्तं बहुतरैः
दुरुक्तैर्विध्यन्तं दितिसुतमवज्ञाय भगवन् ।
महीं दृष्ट्वा दंष्ट्राशिरसि चकितां स्वेन महसा
पयोधावाधाय प्रसभमुदयुङ्क्था मृधविधौ ॥३॥
aho AraNyoyaM mRga iti hasantaM bahutaraiH
duruktairvidhyantaM ditisutamavajnAya bhagavan 
mahIM dRShTvA daMShTrAshirasi chakitAM svena mahasA
payodhAvAdhAya prasabhamudayunkthA mRdhavidhau 3

अहो आरण्योऽयं मृग इति हसन्तं बहुतरैः
"Hey! This is just a wild animal!" thus laughing, and with many kinds
दुरुक्तैर्विध्यन्तं दितिसुतमवज्ञाय भगवन् ।
of abuses, as he was insulting You, O Lord! disregarding that son of diti,
महीं दृष्ट्वा दंष्ट्राशिरसि चकितां स्वेन महसा
looking at earth at the tips of your tusks, who was trembling due to your prowess,
पयोधावाधाय प्रसभमुदयुङ्क्था मृधविधौ ॥३॥
you placed her down in the ocean, and at once prepared for a fight!

गदापाणौ दैत्ये त्वमपि हि गृहीतोन्नतगदो
नियुद्धेन क्रीडन् घटघटरवोद्घुष्टवियता ।
रणालोकौत्सुक्यान्मिलति सुरसङ्घे द्रुतममुं
निरुन्ध्या: सन्ध्यात: प्रथममिति धात्रा जगदिषे ॥४॥
gadApANau daitye tvamapi hi gRhItonnatagado
niyuddhena krIDan ghaTaghaTaravodghuShTaviyatA 
raNAlokautsukyAnmilati surasanghe drutamamuM
nirundhyAH sandhyAtaH prathamamiti dhAtrA jagadiShe 4

गदापाणौ दैत्ये त्वमपि हि गृहीतोन्नतगदो
With a mace in the asura's hand, and You too wielding a mighty mace,
नियुद्धेन क्रीडन् घटघटरवोद्घुष्टवियता ।
fighting as if in sport, with clashing noises resounding across the sky,
रणालोकौत्सुक्यान्मिलति सुरसङ्घे द्रुतममुं
in an eagerness to see the fight, as the groups of suras assembled, "Quickly
निरुन्ध्या: सन्ध्यात: प्रथममिति धात्रा जगदिषे ॥४॥
slay this asura before sundown", thus you were requested by brahmA!

गदोन्मर्दे तस्मिंस्तव खलु गदायां दितिभुवो
गदाघाताद्भूमौ झटिति पतितायामहह! भो: ।
मृदुस्मेरास्यस्त्वं दनुजकुलनिर्मूलनचणं
महाचक्रं स्मृत्वा करभुवि दधानो रुरुचिषे ॥५॥
gadonmarde tasmiMstava khalu gadAyAM ditibhuvo
gadAghAtAdbhUmau jhaTiti patitAyAmahaha! bhoH 
mRdusmerAsyastvaM danujakulanirmUlanachaNaM
mahAchakraM smRtvA karabhuvi dadhAno ruruchiShe 5

गदोन्मर्दे तस्मिंस्तव खलु गदायां दितिभुवो
In that mace fight didn't that son of diti, at your mace's
गदाघाताद्भूमौ झटिति पतितायामहह! भो: ।
blow, fall to the ground at once! How marvelous, You!
मृदुस्मेरास्यस्त्वं दनुजकुलनिर्मूलनचणं
You, with a gentle smile upon your face, reputed as the destroyer of the asura race,
महाचक्रं स्मृत्वा करभुवि दधानो रुरुचिषे ॥५॥
invoked the great chakra onto your palms and looked splendrous!

तत: शूलं कालप्रतिमरुषि दैत्ये विसृजति
त्वयि छिन्दत्येनत् करकलितचक्रप्रहरणात् ।
समारुष्टो मुष्ट्या स खलु वितुदंस्त्वां समतनोत्
गलन्माये मायास्त्वयि किल जगन्मोहनकरी: ॥६॥
tataH shUlaM kAlapratimaruShi daitye visRjati
tvayi chhindatyenat karakalitachakrapraharaNAt 
samAruShTo muShTyA sa khalu vitudaMstvAM samatanot
galanmAye mAyAstvayi kila jaganmohanakarIH 6

तत: शूलं कालप्रतिमरुषि दैत्ये विसृजति
And then as the asura threw a trident as fierce as kAla himself
त्वयि छिन्दत्येनत् करकलितचक्रप्रहरणात् ।
at you, you shattered it by throwing the discus in your hand at it!
समारुष्टो मुष्ट्या स खलु वितुदंस्त्वां समतनोत्
Greatly angered, hasn't he then started using his fists against you, and tried to cover you
गलन्माये मायास्त्वयि किल जगन्मोहनकरी: ॥६॥
in his illusion! Hasn't he tried using that world-bewitching mAyA on You!

भवच्चक्रज्योतिष्कणलवनिपातेन विधुते
ततो मायाचक्रे विततघनरोषान्धमनसम् ।
गरिष्ठाभिर्मुष्टिप्रहृतिभिरभिघ्नन्तमसुरं
स्वपादाङ्गुष्ठेन श्रवणपदमूले निरवधी: ॥७॥
bhavachchakrajyotiShkaNalavanipAtena vidhute
tato mAyAchakre vitataghanaroShAndhamanasam 
gariShThAbhirmuShTiprahRtibhirabhighnantamasuraM
svapAdAnguShThena shravaNapadamUle niravadhIH 7

भवच्चक्रज्योतिष्कणलवनिपातेन विधुते
As a small spark of brilliance emanating from your chakra hit, it destroyed
ततो मायाचक्रे विततघनरोषान्धमनसम् ।
the veil of mAyA he cast around You, enraging him greatly and blinding his heart!
गरिष्ठाभिर्मुष्टिप्रहृतिभिरभिघ्नन्तमसुरं
The asura who was throwing mighty punches at you with his fists,
स्वपादाङ्गुष्ठेन श्रवणपदमूले निरवधी: ॥७॥
with your big toe, you struck him at the base of his ear canal!

महाकाय: सोऽयं तव चरणपातप्रमथितो
गलद्रक्तो वक्त्रादपतदृषिभि: श्लाघितहति: ।
तदा त्वामुद्दामप्रमदभरविद्योतिहृदया
मुनीन्द्रा: सान्द्राभि: स्तुतिभिरनुवन्नध्वरतनुम् ॥८॥
mahAkAyaH soyaM tava charaNapAtapramathito
galadrakto vaktrAdapatadRShibhiH shlAghitahatiH 
tadA tvAmuddAmapramadabharavidyotihRdayA
munIndrAH sAndrAbhiH stutibhiranuvannadhvaratanum 8

महाकाय: सोऽयं तव चरणपातप्रमथितो
That gigantic asura, crushed by the blow of your foot,
गलद्रक्तो वक्त्रादपतदृषिभि: श्लाघितहति: ।
shedding blood from his mouth, fell, as the sages rejoiced his downfall!
तदा त्वामुद्दामप्रमदभरविद्योतिहृदया
Then, with their hearts brimming with relief and joy,
मुनीन्द्रा: सान्द्राभि: स्तुतिभिरनुवन्नध्वरतनुम् ॥८॥
the great sages, with their deep words of praise, started worshipping You, the embodiment of yajna!

त्वचि छन्दो रोमस्वपि कुशगणश्चक्षुषि घृतं
चतुर्होतारोऽङ्घ्रौ स्रुगपि वदने चोदर इडा ।
ग्रहा जिह्वायां ते परपुरुष कर्णे च चमसा
विभो सोमो वीर्यं वरद गलदेशोऽप्युपसद: ॥९॥
tvachi Chando romasvapi kushagaNashchakShuShi ghRtaM
chaturhotAronghrau srugapi vadane chodara iDA 
grahA jihvAyAM te parapuruSha karNe cha chamasA
vibho somo vIryaM varada galadeshopyupasadaH 9

त्वचि छन्दो रोमस्वपि कुशगणश्चक्षुषि घृतं
In your skin are the poetic meters, in your hairs are the kusha grass, and in your eyes, ghee!
चतुर्होतारोऽङ्घ्रौ स्रुगपि वदने चोदर इडा ।
The four performers of yajna are in your feet, the ladle sRk in your face, and the vessel iDA, in your stomach!
ग्रहा जिह्वायां ते परपुरुष कर्णे च चमसा
The vessel grahA is in your tongue and the ladle chamasA is in your ears!
विभो सोमो वीर्यं वरद गलदेशोऽप्युपसद: ॥९॥
O Vibhu, in your virility is soma! O Varada! in your neck are all the chants!

मुनीन्द्रैरित्यादिस्तवनमुखरैर्मोदितमना
महीयस्या मूर्त्या विमलतरकीर्त्या च विलसन् ।
स्वधिष्ण्यं सम्प्राप्त: सुखरसविहारी मधुरिपो
निरुन्ध्या रोगं मे सकलमपि वातालयपते ॥१०॥
munIndrairityAdistavanamukharairmoditamanA
mahIyasyA mUrtyA vimalatarakIrtyA cha vilasan 
svadhiShNyaM samprAptaH sukharasavihArI madhuripo
nirundhyA rogaM me sakalamapi vAtAlayapate 10

मुनीन्द्रैरित्यादिस्तवनमुखरैर्मोदितमना
Having been delighted by the hymns and prayers of the great sages, 
महीयस्या मूर्त्या विमलतरकीर्त्या च विलसन् ।
with a glorious form, and unblemished glory, shining,
स्वधिष्ण्यं सम्प्राप्त: सुखरसविहारी मधुरिपो
reaching your own abode, revelling in pleasantness, O Destroyer of Madhu!
निरुन्ध्या रोगं मे सकलमपि वातालयपते ॥१०॥
May you destroy my disease completely, O Lord of the Abode of Wind!
