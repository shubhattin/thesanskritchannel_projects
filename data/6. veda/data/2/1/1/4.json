[
  {
    "text": "“अथ चतुर्थोऽध्यायः ।\nएदम॑गन्म देव॒यज॑नं पृथि॒व्या यत्र॑ दे॒वासो॒ अजु॑षन्त॒ विश्वे॑ ।\nऋक्सा॒माभ्या॑ स॒न्तर॑न्तो॒ यजु॑र्भी रा॒यस्पोषे॑ण॒ समि॒षा म॑देम ॥१॥",
    "index": 1,
    "shloka_num": 1
  },
  {
    "text": "१ इ॒मा आपः॒ शमु॑ मे सन्तु दे॒वीरोष॑धे॒ त्राय॑स्व स्वधि॑ते॒ मैन॑ हिसीः ।\nआपो॑ अ॒स्मान्मा॒तरः॑ शुन्धयन्तु घृ॒तेन॑ नो घृत॒प्वः॑ पुनन्तु ॥२॥",
    "index": 2,
    "shloka_num": 2
  },
  {
    "text": "२ विश्व॒ हि रि॒ प्रं प्र॒वह॑न्ति दे॒वीरुदिदा॑भ्यः॒ शुचि॒रा पू॒त ए॑मि ।\nदी॒क्षा॒त॒पसो॑स्त॒नूर॑सि॒ तां त्वा॑ शि॒वा श॒ग्मां परि॑दधे भ॒द्रं वर्णं॒ पुष्य॑न् ॥३॥",
    "index": 3,
    "shloka_num": 3
  },
  {
    "text": "(१) ३ म॒हीनां॒ पयो॑ऽसि वर्चो॒दा अ॑सि॒ वर्चो॑ मे देहि ।\nवृ॒त्रस्य॑ क॒नीन॑कासि चक्षु॒र्दा अ॑सि॒ चक्षु॑र्मे देहि ॥१॥",
    "index": 4,
    "shloka_num": 1
  },
  {
    "text": "४ चि॒त्पति॑र्मा पुनातु वा॒क्पति॑र्मा पुनातु दे॒वो मा॑ स॒वि॒ता पु॑ना॒त्वच्छि॑द्रेण प॒वित्रे॑ण॒ सूर्य॑स्य र॒श्मिभिः॑ ।\nतस्य॑ ते पवित्रपते प॒वित्र॑पूतस्य॒ यत्का॑मः पु॒ने तच्छ॑केयम् ॥२॥",
    "index": 5,
    "shloka_num": 2
  },
  {
    "text": "५ आ वो॑ देवास ईमहे वा॒मं प्र॑य॒त्य॑ध्व॒रे ।\nआ वो॑ देवास आ॒शिषो॑ य॒ज्ञिया॑सो हवामहे ॥३॥",
    "index": 6,
    "shloka_num": 3
  },
  {
    "text": "६ स्वाहा॑ य॒ज्ञं मन॑सः॒ स्वाहो॒रोर॒न्तरि॑क्षात् ।\nस्वाहा॒ द्यावा॑पृथि॒वीभ्या॒ स्वाहा॒ वाता॒दार॑भे॒ ॥४॥",
    "index": 7,
    "shloka_num": 4
  },
  {
    "text": "(२) ७ आकू॑त्यै प्र॒युजे॒ऽग्नये॒ स्वाहा॑ मे॒धायै॒ मन॑से॒ग्नये॒ स्वाहा॑ दी॒क्षायै॒ तप॑से॒ऽग्नये॒ स्वाहा॒ सर॑स्वत्यै पू॒ष्णे॒ऽग्नये॒ स्वाहा॒ ।\nआपो॑ देवीर्बृहतीर्विश्वशम्भुवो॒ द्यावा॑पृथिवी॒ उर्व॑न्तरिक्ष ।\nबृह॒स्पत॑ये ह॒विषा॑ विधेम॒ स्वाहा॑ ॥१॥",
    "index": 8,
    "shloka_num": 1
  },
  {
    "text": "८ विश्वो॑ दे॒वस्य॑ ने॒तुर्मर्तो॑ वुरीत स॒ख्यम् ।\nविश्वो॑ रा॒य इ॑षुध्यति द्यु॒म्नं वृ॑णीत पु॒ष्यसे॒ स्वाहा॑ ॥२॥",
    "index": 9,
    "shloka_num": 2
  },
  {
    "text": "(३) ९ ऋ॒क्सा॒मयोः॒ शिल्पे॑ स्थ॒स्ते वा॒मार॑भे॒ ते मा॑ पातम् ।\nआस्य य॒ज्ञस्यो॒दृचः॑ ॥११॥",
    "index": 10,
    "shloka_num": 11
  },
  {
    "text": "॥० शर्मा॑सि॒ शर्म॑ मे यच्छ॒ नम॑स्ते अस्तु॒ मा मा॑ हि सीः ।\nऊर्ग॑स्याङ्गिर॒स्यूर्णं॑म्रदा॒ ऊर्जं॒ मे यच्छ ॥२॥",
    "index": 11,
    "shloka_num": 2
  },
  {
    "text": "११(१९७) सोम॑स्य नी॒विर॑सि॒ विष्णोः॒ शर्मा॑सि॒ शर्म॒ यज॑मानस्य ।\nइन्द्र॑स्य॒ योनि॑रसि सुस॒स्याः कृ॒षीस्कृ॑धि ॥३१॥",
    "index": 12,
    "shloka_num": 31
  },
  {
    "text": "२ ॥ उच्छ्र॑यस्व वनस्पत ऊ॒र्ध्वो मा॑ पा॒ह्य ह॑सः ।\nआस्य य॒ज्ञस्यो॒दृचः॑ ॥४॥",
    "index": 13,
    "shloka_num": 4
  },
  {
    "text": "(४) १३ व्र॒तं कृ॑णुत व्र॒तं कृ॑णुत व्र॒तं कृ॑णुत ।\nअ॒ग्निर्ब्रह्मा॒ग्निर्य॒ज्ञो वन॒स्पति॑र्य॒ज्ञियः॑ ॥११॥",
    "index": 14,
    "shloka_num": 11
  },
  {
    "text": "॥४॥",
    "index": 15,
    "shloka_num": 4
  },
  {
    "text": "दैवीं॒ धियं॑ मनामहे सुमृळी॒काम॒भिष्ट॑ये ।\nव॒र्चो॒दाँ वि॒श्वधा॑यस सुती॒र्था नो॑ अस॒द्वशे॑ ॥२॥",
    "index": 16,
    "shloka_num": 2
  },
  {
    "text": "१५ ये दे॒वा मनो॑जाता मनो॒युजो॒ दक्ष॑क्रतवः ।\nते नो॑ऽवन्तु॒ ते नः॑ पान्तु॒ तेभ्यः॒ स्वाहा॑ ॥३॥",
    "index": 17,
    "shloka_num": 3
  },
  {
    "text": "१६ श्वा॒त्राः पी॒ता भ॑वत यू॒यमा॑पो अ॒स्माक॑म॒न्तरु॒दरे॑ सु॒शेवाः॑ ।\nता अ॒स्मभ्य॑मय॒क्ष्मा अ॑नमी॒वा अना॑गसः॒ स्वद॑न्तु दे॒वीर॒मृता॑ ऋता॒वृधः॑ ॥४॥",
    "index": 18,
    "shloka_num": 4
  },
  {
    "text": "१७ इ॒यं ते॑ य॒ज्ञिया॑ त॒नूर॒पो मु॑ञ्चामि॒ न प्र॒जाम् ।\nअ॑हो॒मुचः॒ स्वाहा॑कृताः पृथि॒वीमावि॑शत पृथि॒व्या संभ॑व ॥५॥",
    "index": 19,
    "shloka_num": 5
  },
  {
    "text": "१८ अग्ने॒ त्व सु जा॑गृहि व॒य सु म॑न्दिषीमहि ।\nरक्षा॑ णो॒ अप्र॑युच्छन् प्र॒बुधे॑ नः॒ पुन॑स्कृधि ॥६॥",
    "index": 20,
    "shloka_num": 6
  },
  {
    "text": "१९ पुन॒र्मनः॒ पुन॒रायु॑र्म॒ आगा॒त् पुन॒श्चक्षुः॒ पुनः॒ श्रोत्रं॑ म॒ आगात् ।\nपुनः॑ प्रा॒णः पुन॑रा॒त्मा म॒ आगा॑त् वै॒श्वा॒न॒रो अद॑ब्धस्तनू॒पा अ॒ग्निर्मा॑ पातु दुरि॒ताद॑व॒द्यात् ॥७॥",
    "index": 21,
    "shloka_num": 7
  },
  {
    "text": "२० त्वम॑ग्ने व्रत॒पा अ॑सि दे॒व आ मर्त्ये॒ष्वा ।\nत्वं य॒ज्ञेष्वीड्यः॑ ॥८॥",
    "index": 22,
    "shloka_num": 8
  },
  {
    "text": "२१ रास्वेय॑त्सो॒मा भूयो॑ भर ।\nदे॒वो नः॑ सवि॒ता वसो॑र्दा॒ता वस्व॑दात् ॥९॥",
    "index": 23,
    "shloka_num": 9
  },
  {
    "text": "(५) २२ ए॒षा ते॑ शुक्र त॒नूरे॒तद्वर्च॒स्तया॒ सम्भ॑व॒ भ्राजं॑ गच्छ ।\nजूर॑सि धृ॒ता मन॑सा॒ जुष्टा॒ विष्ण॑वे ॥१॥",
    "index": 24,
    "shloka_num": 1
  },
  {
    "text": "२३ तस्या॑स्ते स॒त्यस॑वसः प्रस॒वे त॒नूय॒न्त्रम॑शीय॒ स्वाहा॑ ।\nच॒न्द्रम॑सि शु॒क्रम॑स्य॒मृत॑मसि वैश्वदे॒वम॑सि ॥२॥",
    "index": 25,
    "shloka_num": 2
  },
  {
    "text": "२४ चिद॑सि म॒नासि॒ धीर॑सि॒ दक्षि॑णासि क्ष॒त्रिया॑सि य॒ज्ञिया॒स्यदि॑तिरस्युभयतःशी॒र्ष्णी ।\nसा नः॒ सुप्रा॑ची॒ सुप्र॑तीची भव ॥३॥",
    "index": 26,
    "shloka_num": 3
  },
  {
    "text": "२५ मि॒त्रस्त्वा॑ प॒दि ब॑ध्नीतां पू॒षाध्व॑नस्पा॒त्विन्द्रा॒याध्य॑क्षाय ।\nअनु॑ त्वा मा॒ता म॑न्यता॒मनु॑ पि॒तानु॒ भ्राता॒ सग॒र्भ्योऽनु॒ सखा॒ सयू॑थ्यः ॥४॥",
    "index": 27,
    "shloka_num": 4
  },
  {
    "text": "२६ सा दे॑वि दे॒वमच्छे॒हीन्द्रा॑य॒ सोम॑म् ।\nरु॒द्रस्त्वा व॑र्तयतु स्व॒स्ति सोम॑सखा॒ पुन॒रेहि॑ ॥५॥",
    "index": 28,
    "shloka_num": 5
  },
  {
    "text": "(६) २७ वस्व्य॒स्यदि॑तिरस्यादि॒त्यासि॑ रु॒द्रासि॑ च॒न्द्रासि॑ ।\nबृह॒स्पति॑ष्ट्वा सु॒म्ने र॑म्णातु रु॒द्रो वसु॑भि॒राच॑के ॥१॥",
    "index": 29,
    "shloka_num": 1
  },
  {
    "text": "२८ अदि॑त्यास्त्वा मू॒र्धन्नाजि॑घर्मि देव॒यज॑ने पृथि॒व्याः ।\nइळा॑यास्प॒दम॑सि घृ॒तव॒त् स्वाहा॑ ॥२॥",
    "index": 30,
    "shloka_num": 2
  },
  {
    "text": "२९ अ॒स्मे र॑मस्वा॒स्मे ते॒ बन्धुः॑ ।\nत्वे रायो॑ अ॒स्मे रायः॑ ॥३॥",
    "index": 31,
    "shloka_num": 3
  },
  {
    "text": "३०(२१६) मा व॒य रा॒यस्पोषे॑ण॒ वियौ॑ष्म॒ तोतो॒ रायः॑ ।\nसम॑ख्ये दे॒व्या धि॒या सं दक्षि॑णयो॒रुच॑क्षसा ।\nमा म॒ आयुः॒ प्रमो॑षी॒र्मो अ॒हं तव॑ वी॒रान्वि॑देय॒ तव॑ देवि सं॒दृशि॑ ॥४॥",
    "index": 32,
    "shloka_num": 4
  },
  {
    "text": "(७) ३१ ए॒ष ते॑ गाय॒त्रो भा॒ग इति॑ मे॒ सोमा॑य ब्रूतादे॒ष ते॒ त्रैष्टु॑भो भा॒ग इति॑ मे॒ सोमा॑य ब्रूतात् ।\nए॒ष ते॒ जाग॑तो भा॒ग इति॑ मे॒ सोमा॑य ब्रूताच्छन्दोमा॒नाना॒ साम्रा॑ज्यं ग॒च्छता॒दिति॑ मे॒ सोमा॑य ब्रूतात् ॥१॥",
    "index": 33,
    "shloka_num": 1
  },
  {
    "text": "३२ आ॑स्मा॒को॑ऽसि शु॒क्रस्ते॒ ग्रह्यः॑ ।\nवि॒चित॑स्त्वा॒ विचि॑न्वन्तु ॥२॥",
    "index": 34,
    "shloka_num": 2
  },
  {
    "text": "३३ अ॒भि त्यं दे॒व स॑वि॒तार॑मो॒ण्योः॑ क॒विक्र॑तु॒मर्चा॑मि स॒त्यस॑व रत्न॒धाम॒भि प्रि॒यं म॒तिं क॒विम् ।\nऊ॒र्ध्वा यस्या॒मति॒र्भा अदि॑द्युत॒त्सवी॑मनि॒ हिर॑ण्यपाणिरमिमीत सु॒क्रतुः॑ कृ॒पा स्वः॑ ॥३॥",
    "index": 35,
    "shloka_num": 3
  },
  {
    "text": "३४ प्र॒जाभ्य॑स्त्वा प्र॒जास्त्वा॑नु॒प्राण॑न्तु ।\nप्र॒जास्त्वम॑नु॒प्राणि॑हि ॥४॥",
    "index": 36,
    "shloka_num": 4
  },
  {
    "text": "(८) ३५ च॒न्द्रं त्वा च॒न्द्रेण॑ क्रीणामि शु॒क्रं शु॒क्रेणा॒मृत॑म॒मृते॑न ।\nस॒ग्मे ते॒ गोर॒स्मे ते॑ च॒न्द्राणि॑ ॥१॥",
    "index": 37,
    "shloka_num": 1
  },
  {
    "text": "३६ तप॑सस्त॒नूर॑सि प्र॒जाप॑ते॒र्वर्णः॑ ।\nपर॒मेण॑ प॒शुना॑ क्रीयसे सहस्रपो॒षं पु॑षेयम् ॥२॥",
    "index": 38,
    "shloka_num": 2
  },
  {
    "text": "३७ मि॒त्रो न॒ एहि॒ सुमि॑त्रध॒ इन्द्र॑स्यो॒रुमावि॑श॒ दक्षि॑णम् ।\nउ॒शन्नु॒शन्त॑ स्यो॒नः स्यो॒नम् ॥३॥",
    "index": 39,
    "shloka_num": 3
  },
  {
    "text": "३८ स्वान॒ भ्राजाङ्घा॑रे॒ हस्त॒ सुह॑स्त॒ कृशा॑नो ।\nए॒ते वः॑ सोम॒क्रय॑णा॒स्तान्र॑क्षध्वं॒ मा वो॑ दभन् ॥४॥",
    "index": 40,
    "shloka_num": 4
  },
  {
    "text": "३९ परि॑ माग्ने॒ दुश्च॑रिताद्बाध॒स्वा मा॒ सुच॑रिते भज ।\nउदायु॑षा स्वा॒युषोद॑स्थाम॒मृताँ॒२ अनु॑ ॥५॥",
    "index": 41,
    "shloka_num": 5
  },
  {
    "text": "४० प्रति॒ पन्था॑मपद्महि स्वस्ति॒गाम॑ने॒हस॑म् ।\nयेन॒ विश्वाः॒ परि॒ द्विषो॑ वृ॒णक्ति॑ वि॒न्दते॒ वसु॑ ॥६॥",
    "index": 42,
    "shloka_num": 6
  },
  {
    "text": "(९) ४१ अदि॑त्या॒स्त्वग॒स्यदि॑त्यै॒ सद॒ आसी॑द ।\nअस्त॑भ्ना॒द्द्यामृ॑ष॒भो अ॒न्तरि॑क्ष॒ममि॑मीत वरि॒माणं॑ पृथि॒व्याः ।\nआसी॑द॒द्विश्वा॒ भुव॑नानि स॒म्राड्विश्वेत्तानि॒ वरु॑णस्य व्र॒तानि॑ ॥१॥",
    "index": 43,
    "shloka_num": 1
  },
  {
    "text": "४२ वने॑षु॒ व्य॒न्तरि॑क्षं ततान॒ वाज॒मर्व॑त्सु॒ पय॑ उ॒स्रिया॑सु ।\nहृ॒त्सु क्रतुं॒ वरु॑णो वि॒क्ष्व॒ग्निं दि॒वि सूर्य॑मदधा॒त् सोम॒मद्रौ॑ ॥२॥",
    "index": 44,
    "shloka_num": 2
  },
  {
    "text": "४३ सूर्य॑स्य॒ चक्षु॒रारो॑हा॒ग्नेर॒क्ष्णः क॒नीन॑कम् ।\nयत्रैत॑शेभि॒रीय॑से॒ भ्राज॑मानो विप॒श्चिता॑ ॥३४॥",
    "index": 45,
    "shloka_num": 34
  },
  {
    "text": "४ उस्रा॒ एतं॑ धूर्वाहौ यु॒ज्येथा॑मन॒श्रू अवी॑रहणौ ब्रह्म॒चोद॑नौ ।\nस्व॒स्ति यज॑मानस्य गृ॒हान् ग॑च्छतम् ॥४॥",
    "index": 46,
    "shloka_num": 4
  },
  {
    "text": "४५ भ॒द्रो मे॑ऽसि॒ प्रच्य॑वस्व भुवस्पते॒ विश्वा॑न्य॒भि धामा॑नि ।\nमा त्वा॑ परिप॒रिणो॑ विद॒न् मा त्वा॑ परिप॒न्थिनो॑ विद॒न् मा त्वा॒ वृका॑ अघा॒यवो॑ विदन् ।\nश्ये॒नो भू॒त्वा परा॑पत॒ यज॑मानस्य गृ॒हान् ग॑च्छ॒ तन्नौ॑ सस्कृ॒तम् ॥५॥",
    "index": 47,
    "shloka_num": 5
  },
  {
    "text": "४६(२३२) नमो॑ मि॒त्रस्य॒ वरु॑णस्य॒ चक्ष॑से म॒हो दे॒वाय॒ तदृ॒त स॑पर्यत ।\nदू॒रे॒दृशे॑ दे॒वजा॑ताय के॒तवे॑ दि॒वस्पु॒त्राय॒ सूर्या॑य शसत ॥६॥",
    "index": 48,
    "shloka_num": 6
  },
  {
    "text": "४७ वरु॑णस्यो॒त्तम्भ॑नमसि॒ वरु॑णस्य स्कम्भ॒सर्ज॑नी स्थः ।\nवरु॑णस्य ऋत॒सद॑न्यसि॒ वरु॑णस्य ऋत॒सद॑नमसि वरु॑णस्य ऋत॒सद॑न॒मासी॑द ॥७॥",
    "index": 49,
    "shloka_num": 7
  },
  {
    "text": "४८ या ते॒ धामा॑नि ह॒विषा॒ यज॑न्ति॒ ता ते॒ विश्वा॑ परि॒भूर॑स्तु य॒ज्ञम् ।\nग॒य॒स्फानः॑ प्र॒तर॑णः सु॒वीरोऽवी॑रहा॒ प्रच॑रा सोम॒ दुर्या॑न् ॥८॥",
    "index": 50,
    "shloka_num": 8
  },
  {
    "text": "(१०) ४९ (२३५) ॥इति शुक्लयजुः काण्वसंहितायां चतुर्थोऽध्यायः ॥४॥",
    "index": 51,
    "shloka_num": 4
  },
  {
    "text": "” “",
    "index": 52,
    "shloka_num": null
  }
]
