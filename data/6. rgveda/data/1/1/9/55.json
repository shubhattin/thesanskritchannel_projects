[
  {
    "text": "४ अवत्सार: काश्यपः  । पवमान: सोम:  । गायत्री  ।",
    "index": 0,
    "shloka_num": null
  },
  {
    "text": "यवं॑यवं नो॒ अन्ध॑सा पु॒ष्टम्पु॑ष्टं॒ परि॑ स्रव  । सोम॒ विश्वा॑ च॒ सौभ॑गा  ॥१॥",
    "index": 1,
    "shloka_num": 1
  },
  {
    "text": "इन्दो॒ यथा॒ तव॒ स्तवो॒ यथा॑ ते जा॒तमन्ध॑सः  । नि ब॒र्हिषि॑ प्रि॒ये स॑दः  ॥२॥",
    "index": 2,
    "shloka_num": 2
  },
  {
    "text": "उ॒त नो॑ गो॒विद॑श्व॒वित्पव॑स्व सो॒मान्ध॑सा  । म॒क्षूत॑मेभि॒रह॑भिः  ॥३॥",
    "index": 3,
    "shloka_num": 3
  },
  {
    "text": "यो जि॒नाति॒ न जीय॑ते॒ हन्ति॒ शत्रु॑म॒भीत्य॑  । स प॑वस्व सहस्रजित्  ॥४॥",
    "index": 4,
    "shloka_num": 4
  }
]
