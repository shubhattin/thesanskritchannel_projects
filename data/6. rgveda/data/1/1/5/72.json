[
  {
    "text": "३ बाहुवृक्त आत्रेयः । मित्रावरुणौ । उष्णिक् ।",
    "index": 0,
    "shloka_num": null
  },
  {
    "text": "आ मि॒त्रे वरु॑णे व॒यं गी॒र्भिर्जु॑हुमो अत्रि॒वत्  । नि ब॒र्हिषि॑ सदतं॒ सोम॑पीतये  ॥१॥",
    "index": 1,
    "shloka_num": 1
  },
  {
    "text": "व्र॒तेन॑ स्थो ध्रु॒वक्षे॑मा॒ धर्म॑णा यात॒यज्ज॑ना  । नि ब॒र्हिषि॑ सदतं॒ सोम॑पीतये  ॥२॥",
    "index": 2,
    "shloka_num": 2
  },
  {
    "text": "मि॒त्रश्च॑ नो॒ वरु॑णश्च जु॒षेतां॑ य॒ज्ञमि॒ष्टये॑  । नि ब॒र्हिषि॑ सदतां॒ सोम॑पीतये  ॥३॥",
    "index": 3,
    "shloka_num": 3
  }
]
