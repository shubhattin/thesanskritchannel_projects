[
  {
    "text": "६ त्रैवृष्णस्त्र्यरुणः, पौरुकुत्सस्रसदस्युः भारतोऽश्वमेधश्च राजानः, (अत्रिर्भौम इति केचित्) । अग्निः ६ इन्द्राग्नी ।त्रिष्टुप्, ४-६ अनुष्टुप् ।",
    "index": 0,
    "shloka_num": null
  },
  {
    "text": "अन॑स्वन्ता॒ सत्प॑तिर्मामहे मे॒ गावा॒ चेति॑ष्ठो॒ असु॑रो म॒घोन॑: ।",
    "index": 1,
    "shloka_num": null
  },
  {
    "text": "त्रै॒वृ॒ष्णो अ॑ग्ने द॒शभि॑: स॒हस्रै॒र्वैश्वा॑नर॒ त्र्य॑रुणश्चिकेत ॥१॥",
    "index": 2,
    "shloka_num": 1
  },
  {
    "text": "यो मे॑ श॒ता च॑ विंश॒तिं च॒ गोनां॒ हरी॑ च यु॒क्ता सु॒धुरा॒ ददा॑ति ।",
    "index": 3,
    "shloka_num": null
  },
  {
    "text": "वैश्वा॑नर॒ सुष्टु॑तो वावृधा॒नोऽग्ने॒ यच्छ॒ त्र्य॑रुणाय॒ शर्म॑ ॥२॥",
    "index": 4,
    "shloka_num": 2
  },
  {
    "text": "ए॒वा ते॑ अग्ने सुम॒तिं च॑का॒नो नवि॑ष्ठाय नव॒मं त्र॒सद॑स्युः ।",
    "index": 5,
    "shloka_num": null
  },
  {
    "text": "यो मे॒ गिर॑स्तुविजा॒तस्य॑ पू॒र्वीर्यु॒क्तेना॒भि त्र्य॑रुणो गृ॒णाति॑ ॥३॥",
    "index": 6,
    "shloka_num": 3
  },
  {
    "text": "यो म॒ इति॑ प्र॒वोच॒त्यश्व॑मेधाय सू॒रये॑ ।",
    "index": 7,
    "shloka_num": null
  },
  {
    "text": "दद॑दृ॒चा स॒निं य॒ते दद॑न्मे॒धामृ॑ताय॒ते ॥४॥",
    "index": 8,
    "shloka_num": 4
  },
  {
    "text": "यस्य॑ मा परु॒षाः श॒तमु॑द्ध॒र्षय॑न्त्यु॒क्षण॑: ।",
    "index": 9,
    "shloka_num": null
  },
  {
    "text": "अश्व॑मेधस्य॒ दाना॒: सोमा॑ इव॒ त्र्या॑शिरः ॥५॥",
    "index": 10,
    "shloka_num": 5
  },
  {
    "text": "इन्द्रा॑ग्नी शत॒दाव्न्यश्व॑मेधे सु॒वीर्य॑म् ।",
    "index": 11,
    "shloka_num": null
  },
  {
    "text": "क्ष॒त्रं धा॑रयतं बृ॒हद् दि॒वि सूर्य॑मिवा॒जर॑म् ॥६॥",
    "index": 12,
    "shloka_num": 6
  }
]
