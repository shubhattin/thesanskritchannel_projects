अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

द्विपञ्चाशम् दशकम्
dvipanchAsham dashakam

The Fifty-second group of Ten shlokas

ब्रह्म गर्व शमनम्
brahma garva shamanam

Destroying Brahma's Pride

अन्यावतारनिकरेष्वनिरीक्षितं ते
भूमातिरेकमभिवीक्ष्य तदाघमोक्षे ।
ब्रह्मा परीक्षितुमना: स परोक्षभावं
निन्येऽथ वत्सकगणान् प्रवितत्य मायाम् ॥१॥
anyAvatAranikareShvanirIkShitaM te
bhUmAtirekamabhivIkShya tadAghamokShe 
brahmA parIkShitumanAH sa parokShabhAvaM
ninyetha vatsakagaNAn pravitatya mAyAm 1

अन्यावतारनिकरेष्वनिरीक्षितं ते
Unseen in any of your other incarnations,
भूमातिरेकमभिवीक्ष्य तदाघमोक्षे ।
looking at your glories and now the liberation of Aghasura,
ब्रह्मा परीक्षितुमना: स परोक्षभावं
Brahma, with an intention to test you, became invisible
निन्येऽथ वत्सकगणान् प्रवितत्य मायाम् ॥१॥
and abducted the groups of calves extending his illusory powers!

वत्सानवीक्ष्य विवशे पशुपोत्करे तान्
आनेतुकाम इव धातृमतानुवर्ती ।
त्वं सामिभुक्तकबलो गतवांस्तदानीं
भुक्तांस्तिरोऽधित सरोजभव: कुमारान् ॥२॥
vatsAnavIkShya vivashe pashupotkare tAn
AnetukAma iva dhAtRmatAnuvartI 
tvaM sAmibhuktakabalo gatavAMstadAnIM
bhuktAMstirodhita sarojabhavaH kumArAn 2

वत्सानवीक्ष्य विवशे पशुपोत्करे तान्
As the cowherd boys got worried unable to find their calves,
आनेतुकाम इव धातृमतानुवर्ती ।
pretending to bring them back, but following Brahma's intentions,
त्वं सामिभुक्तकबलो गतवांस्तदानीं
you, half finishing your ball of rice, then went in search,
भुक्तांस्तिरोऽधित सरोजभव: कुमारान् ॥२॥
while the lotus-born Brahma made the children too disappear!

वत्सायितस्तदनु गोपगणायितस्त्वं
शिक्यादिभाण्डमुरलीगवलादिरूप: ।
प्राग्वद्विहृत्य विपिनेषु चिराय सायं
त्वं माययाऽथ बहुधा व्रजमाययाथ ॥३॥
vatsAyitastadanu gopagaNAyitastvaM
shikyAdibhANDamuralIgavalAdirUpaH 
prAgvadvihRtya vipineShu chirAya sAyaM
tvaM mAyayAtha bahudhA vrajamAyayAtha 3

वत्सायितस्तदनु गोपगणायितस्त्वं
Assuming the forms of all the calves and the children, you then
शिक्यादिभाण्डमुरलीगवलादिरूप: ।
taking on the forms of all the vessels, flutes, horns and all else,
प्राग्वद्विहृत्य विपिनेषु चिराय सायं
playing as you did before in the forest for long, in the evening,
त्वं माययाऽथ बहुधा व्रजमाययाथ ॥३॥
you with your illusory power, in all those forms returned to Vraja!

त्वामेव शिक्यगवलादिमयं दधानो
भूयस्त्वमेव पशुवत्सकबालरूप: ।
गोरूपिणीभिरपि गोपवधूमयीभि:
आसादितोऽसि जननीभिरतिप्रहर्षात् ॥४॥
tvAmeva shikyagavalAdimayaM dadhAno
bhUyastvameva pashuvatsakabAlarUpaH 
gorUpiNIbhirapi gopavadhUmayIbhiH
AsAditosi jananIbhiratipraharShAt 4

त्वामेव शिक्यगवलादिमयं दधानो
You yourself in the form of the slings and horns
भूयस्त्वमेव पशुवत्सकबालरूप: ।
once again, you yourself taking on the forms of calves and cowherd boys,
गोरूपिणीभिरपि गोपवधूमयीभि:
in the form of the cows and the milkmaids,
आसादितोऽसि जननीभिरतिप्रहर्षात् ॥४॥
were received by all the mothers in great joy!

जीवं हि कञ्चिदभिमानवशात्स्वकीयं
मत्वा तनूज इति रागभरं वहन्त्य: ।
आत्मानमेव तु भवन्तमवाप्य सूनुं
प्रीतिं ययुर्न कियतीं वनिताश्च गाव: ॥५॥
jIvaM hi kanchidabhimAnavashAtsvakIyaM
matvA tanUja iti rAgabharaM vahantyaH 
AtmAnameva tu bhavantamavApya sUnuM
prItiM yayurna kiyatIM vanitAshcha gAvaH 5

जीवं हि कञ्चिदभिमानवशात्स्वकीयं
Out of their affection, taking the 'selves' that are an extention of you as their own,
मत्वा तनूज इति रागभरं वहन्त्य: ।
thinking it is their children, holding them dearly,
आत्मानमेव तु भवन्तमवाप्य सूनुं
begetting the very 'source of self', you as their children,
प्रीतिं ययुर्न कियतीं वनिताश्च गाव: ॥५॥
what kind of bliss did they not attain to, those mothers, both human and cattle!

एवं प्रतिक्षणविजृम्भितहर्षभार-
निश्शेषगोपगणलालितभूरिमूर्तिम् ।
त्वामग्रजोऽपि बुबुधे किल वत्सरान्ते
ब्रह्मात्मनोरपि महान् युवयोर्विशेष: ॥६॥
evaM pratikShaNavijRmbhitaharShabhAra-
nishsheShagopagaNalAlitabhUrimUrtim 
tvAmagrajopi bubudhe kila vatsarAnte
brahmAtmanorapi mahAn yuvayorvisheShaH 6

एवं प्रतिक्षणविजृम्भितहर्षभार-
Thus under the weight of intense joy increasing with each moment,
निश्शेषगोपगणलालितभूरिमूर्तिम् ।
you, who tended to all the groups of Gopas in such generosity,
त्वामग्रजोऽपि बुबुधे किल वत्सरान्ते
that you, didn't even your elder brother only realize after an year!
ब्रह्मात्मनोरपि महान् युवयोर्विशेष: ॥६॥
Despite being of the nature of the creator, the glories of you both are indeed special!

वर्षावधौ नवपुरातनवत्सपालान्
दृष्ट्वा विवेकमसृणे द्रुहिणे विमूढे ।
प्रादीदृश: प्रतिनवान् मकुटाङ्गदादि
भूषांश्चतुर्भुजयुज: सजलाम्बुदाभान् ॥७॥
varShAvadhau navapurAtanavatsapAlAn
dRShTvA vivekamasRNe druhiNe vimUDhe 
prAdIdRshaH pratinavAn makuTAngadAdi
bhUShAMshchaturbhujayujaH sajalAmbudAbhAn 7

वर्षावधौ नवपुरातनवत्सपालान्
At the end of an year's time, the new and old calves and cowherds,
दृष्ट्वा विवेकमसृणे द्रुहिणे विमूढे ।
looking at them at once and unable to discern as Brahma was dumbfounded,
प्रादीदृश: प्रतिनवान् मकुटाङ्गदादि
you divulged the new ones displaying their crowns, armlets, and other 
भूषांश्चतुर्भुजयुज: सजलाम्बुदाभान् ॥७॥
such ornaments, with four arms, shining with the radiance of a rain cloud!

प्रत्येकमेव कमलापरिलालिताङ्गान्
भोगीन्द्रभोगशयनान् नयनाभिरामान् ।
लीलानिमीलितदृश: सनकादियोगि-
व्यासेवितान् कमलभूर्भवतो ददर्श ॥८॥
pratyekameva kamalAparilAlitAngAn
bhogIndrabhogashayanAn nayanAbhirAmAn 
lIlAnimIlitadRshaH sanakAdiyogi-
vyAsevitAn kamalabhUrbhavato dadarsha 8

प्रत्येकमेव कमलापरिलालिताङ्गान्
Each one of them had their limbs caressed by Goddess Lakshmi!
भोगीन्द्रभोगशयनान् नयनाभिरामान् ।
Each of them were reclining in joy on the king of serpents, and were a delight to behold!
लीलानिमीलितदृश: सनकादियोगि-
With their eyes closed in effortless meditation, by Sanaka and other Yogis,
व्यासेवितान् कमलभूर्भवतो ददर्श ॥८॥
each one of them was contemplated upon, the lotus-born saw all of you!

नारायणाकृतिमसंख्यतमां निरीक्ष्य
सर्वत्र सेवकमपि स्वमवेक्ष्य धाता ।
मायानिमग्नहृदयो विमुमोह यावत्
एको बभूविथ तदा कबलार्धपाणि: ॥९॥
nArAyaNAkRtimasaMkhyatamAM nirIkShya
sarvatra sevakamapi svamavekShya dhAtA 
mAyAnimagnahRdayo vimumoha yAvat
eko babhUvitha tadA kabalArdhapANiH 9

नारायणाकृतिमसंख्यतमां निरीक्ष्य
Looking at those innumerable beings in the form of Narayana,
सर्वत्र सेवकमपि स्वमवेक्ष्य धाता ।
and looking at himself, the one in service too, everywhere, that creator,
मायानिमग्नहृदयो विमुमोह यावत्
with his mind totally submerged in mAyA, as he was completely perplexed,
एको बभूविथ तदा कबलार्धपाणि: ॥९॥
you then took on just one form, holding a half eaten ball of rice in your hand!

नश्यन्मदे तदनु विश्वपतिं मुहुस्त्वां
नत्वा च नूतवति धातरि धाम याते ।
पोतै: समं प्रमुदितै: प्रविशन् निकेतं
वातालयाधिप विभो परिपाहि रोगात् ॥१०॥
nashyanmade tadanu vishvapatiM muhustvAM
natvA cha nUtavati dhAtari dhAma yAte 
potaiH samaM pramuditaiH pravishan niketaM
vAtAlayAdhipa vibho paripAhi rogAt 10

नश्यन्मदे तदनु विश्वपतिं मुहुस्त्वां
As his pride got destroyed, once again, to you, the lord of creation,
नत्वा च नूतवति धातरि धाम याते ।
as he bowed down, praised and went back to his abode,
पोतै: समं प्रमुदितै: प्रविशन् निकेतं
along with your boys, delighted, entering your house,
वातालयाधिप विभो परिपाहि रोगात् ॥१०॥
O Lord of the Abode of Wind! O Vibhu! Protect me from disease!