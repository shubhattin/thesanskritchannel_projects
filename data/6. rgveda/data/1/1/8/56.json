[
  {
    "text": "५ पृषध्र: काण्व: । इन्द्र:, प्रस्कण्वश्च ५ अग्निसूर्यौ । गायत्री , ५ पंक्ति: ।",
    "index": 0,
    "shloka_num": null
  },
  {
    "text": "प्रति॑ ते दस्यवे वृक॒ राधो॑ अद॒र्श्यह्र॑यम् । द्यौर्न प्र॑थि॒ना शव॑: ॥१॥",
    "index": 1,
    "shloka_num": 1
  },
  {
    "text": "दश॒ मह्यं॑ पौतक्र॒तः स॒हस्रा॒ दस्य॑वे॒ वृक॑: । नित्या॑द्रा॒यो अ॑मंहत ॥२॥",
    "index": 2,
    "shloka_num": 2
  },
  {
    "text": "श॒तं मे॑ गर्द॒भानां॑ श॒तमूर्णा॑वतीनाम् । श॒तं दा॒साँ अति॒ स्रज॑: ॥३॥",
    "index": 3,
    "shloka_num": 3
  },
  {
    "text": "तत्रो॒ अपि॒ प्राणी॑यत पू॒तक्र॑तायै॒ व्य॑क्ता । अश्वा॑ना॒मिन्न यू॒थ्या॑म् ॥४॥",
    "index": 4,
    "shloka_num": 4
  },
  {
    "text": "अचे॑त्य॒ग्निश्चि॑कि॒तुर्ह॑व्य॒वाट् स सु॒मद्र॑थः । अ॒ग्निः शु॒क्रेण॑ शो॒चिषा॑ बृ॒हत्सूरो॑ अरोचत दि॒वि सूर्यो॑ अरोचत ॥५॥",
    "index": 5,
    "shloka_num": 5
  }
]
