[
  {
    "text": "५ कृश: काण्व: । इन्द्र:, प्रस्कण्वश्च । गायत्री , ३, ५ अनुष्टुप् ।",
    "index": 0,
    "shloka_num": null
  },
  {
    "text": "भूरीदिन्द्र॑स्य वी॒र्यं१ व्यख्य॑म॒भ्याय॑ति । राध॑स्ते दस्यवे वृक ॥१॥",
    "index": 1,
    "shloka_num": 1
  },
  {
    "text": "श॒तं श्वे॒तास॑ उ॒क्षणो॑ दि॒वि तारो॒ न रो॑चन्ते । म॒ह्ना दिवं॒ न त॑स्तभुः ॥२॥",
    "index": 2,
    "shloka_num": 2
  },
  {
    "text": "श॒तं वे॒णूञ्छ॒तं शुन॑: श॒तं चर्मा॑णि म्ला॒तानि॑ । श॒तं मे॑ बल्बजस्तु॒का अरु॑षीणां॒ चतु॑:शतम् ॥३॥",
    "index": 3,
    "shloka_num": 3
  },
  {
    "text": "सु॒दे॒वाः स्थ॑ काण्वायना॒ वयो॑वयो विच॒रन्त॑: । अश्वा॑सो॒ न च॑ङ्क्रमत ॥४॥",
    "index": 4,
    "shloka_num": 4
  },
  {
    "text": "आदित्सा॒प्तस्य॑ चर्किर॒न्नानू॑नस्य॒ महि॒ श्रव॑: । श्यावी॑रतिध्व॒सन्प॒थश्चक्षु॑षा च॒न सं॒नशे॑ ॥५॥",
    "index": 5,
    "shloka_num": 5
  }
]
