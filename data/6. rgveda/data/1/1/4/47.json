[
  {
    "text": "४ वामदेवो गौतमः । इन्द्रवायू, १ वायुः । अनुष्टुप्  ।",
    "index": 0,
    "shloka_num": null
  },
  {
    "text": "वायो॑ शु॒क्रो अ॑यामि ते॒ मध्वो॒ अग्रं॒ दिवि॑ष्टिषु  ।",
    "index": 1,
    "shloka_num": null
  },
  {
    "text": "आ या॑हि॒ सोम॑पीतये स्पा॒र्हो दे॑व नि॒युत्व॑ता  ॥१॥",
    "index": 2,
    "shloka_num": 1
  },
  {
    "text": "इन्द्र॑श्च वायवेषां॒ सोमा॑नां पी॒तिम॑र्हथः  ।",
    "index": 3,
    "shloka_num": null
  },
  {
    "text": "यु॒वां हि यन्तीन्द॑वो नि॒म्नमापो॒ न स॒ध्र्य॑क्  ॥२॥",
    "index": 4,
    "shloka_num": 2
  },
  {
    "text": "वाय॒विन्द्र॑श्च शु॒ष्मिणा॑ स॒रथं॑ शवसस्पती  ।",
    "index": 5,
    "shloka_num": null
  },
  {
    "text": "नि॒युत्व॑न्ता न ऊ॒तय॒ आ या॑तं॒ सोम॑पीतये  ॥३॥",
    "index": 6,
    "shloka_num": 3
  },
  {
    "text": "या वां॒ सन्ति॑ पुरु॒स्पृहो॑ नि॒युतो॑ दा॒शुषे॑ नरा  ।",
    "index": 7,
    "shloka_num": null
  },
  {
    "text": "अ॒स्मे ता य॑ज्ञवाह॒सेन्द्र॑वायू॒ नि य॑च्छतम्  ॥४॥",
    "index": 8,
    "shloka_num": 4
  }
]
