[
  {
    "text": "३ क्रमेण- प्रथो वासिष्ठः, सप्रथो भारद्वाजः, धर्मः सौर्यः । विश्वेदेवाः । त्रिष्टुप् ।",
    "index": 0,
    "shloka_num": null
  },
  {
    "text": "प्रथ॑श्च॒ यस्य॑ स॒प्रथ॑श्च॒ नामाऽऽनु॑ष्टुभस्य ह॒विषो॑ ह॒विर्यत्  ।",
    "index": 1,
    "shloka_num": null
  },
  {
    "text": "धा॒तुर्द्युता॑नात्सवि॒तुश्च॒ विष्णो॑ रथंत॒रमा ज॑भारा॒ वसि॑ष्ठः  ॥१॥",
    "index": 2,
    "shloka_num": 1
  },
  {
    "text": "अवि॑न्द॒न्ते अति॑हितं॒ यदासी॑द्य॒ज्ञस्य॒ धाम॑ पर॒मं गुहा॒ यत्  ।",
    "index": 3,
    "shloka_num": null
  },
  {
    "text": "धा॒तुर्द्युता॑नात्सवि॒तुश्च॒ विष्णो॑र्भ॒रद्वा॑जो बृ॒हदा च॑क्रे अ॒ग्नेः  ॥२॥",
    "index": 4,
    "shloka_num": 2
  },
  {
    "text": "ते॑ऽविन्द॒न्मन॑सा॒ दीध्या॑ना॒ यजु॑: ष्क॒न्नं प्र॑थ॒मं दे॑व॒यान॑म्  ।",
    "index": 5,
    "shloka_num": null
  },
  {
    "text": "धा॒तुर्द्युता॑नात्सवि॒तुश्च॒ विष्णो॒रा सूर्या॑दभरन्घ॒र्ममे॒ते  ॥३॥",
    "index": 6,
    "shloka_num": 3
  }
]
