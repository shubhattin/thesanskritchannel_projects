[
  {
    "text": "४ मेध्य: काण्व: । अश्विनौ  । त्रिष्टुप्  ।",
    "index": 0,
    "shloka_num": null
  },
  {
    "text": "यु॒वं दे॑वा॒ क्रतु॑ना पू॒र्व्येण॑ यु॒क्ता रथे॑न तवि॒षं य॑जत्रा  ।",
    "index": 1,
    "shloka_num": null
  },
  {
    "text": "आग॑च्छतं नासत्या॒ शची॑भिरि॒दं तृ॒तीयं॒ सव॑नं पिबाथः  ॥१॥",
    "index": 2,
    "shloka_num": 1
  },
  {
    "text": "यु॒वां दे॒वास्त्रय॑ एकाद॒शास॑: स॒त्याः स॒त्यस्य॑ ददृशे पु॒रस्ता॑त्  ।",
    "index": 3,
    "shloka_num": null
  },
  {
    "text": "अ॒स्माकं॑ य॒ज्ञं सव॑नं जुषा॒णा पा॒तं सोम॑मश्विना॒ दीद्य॑ग्नी  ॥२॥",
    "index": 4,
    "shloka_num": 2
  },
  {
    "text": "प॒नाय्यं॒ तद॑श्विना कृ॒तं वां॑ वृष॒भो दि॒वो रज॑सः पृथि॒व्याः  ।",
    "index": 5,
    "shloka_num": null
  },
  {
    "text": "स॒हस्रं॒ शंसा॑ उ॒त ये गवि॑ष्टौ॒ सर्वाँ॒ इत्ताँ उप॑ याता॒ पिब॑ध्यै  ॥३॥",
    "index": 6,
    "shloka_num": 3
  },
  {
    "text": "अ॒यं वां॑ भा॒गो निहि॑तो यजत्रे॒मा गिरो॑ नास॒त्योप॑ यातम्  ।",
    "index": 7,
    "shloka_num": null
  },
  {
    "text": "पिब॑तं॒ सोमं॒ मधु॑मन्तम॒स्मे प्र दा॒श्वांस॑मवतं॒ शची॑भिः  ॥४॥",
    "index": 8,
    "shloka_num": 4
  }
]
