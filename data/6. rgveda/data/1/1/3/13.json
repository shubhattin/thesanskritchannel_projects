[
  {
    "text": "७ ऋषभो वैश्वामित्रः । अग्निः । अनुष्टुप् ।",
    "index": 0,
    "shloka_num": null
  },
  {
    "text": "प्र वो॑ दे॒वाया॒ग्नये॒ बर्हि॑ष्ठमर्चास्मै ।",
    "index": 1,
    "shloka_num": null
  },
  {
    "text": "गम॑द् दे॒वेभि॒रा स नो॒ यजि॑ष्ठो ब॒र्हिरा स॑दत् ॥१॥",
    "index": 2,
    "shloka_num": 1
  },
  {
    "text": "ऋ॒तावा॒ यस्य॒ रोद॑सी॒ दक्षं॒ सच॑न्त ऊ॒तय॑: ।",
    "index": 3,
    "shloka_num": null
  },
  {
    "text": "ह॒विष्म॑न्त॒स्तमी॑ळते॒ तं स॑नि॒ष्यन्तोऽव॑से ॥२॥",
    "index": 4,
    "shloka_num": 2
  },
  {
    "text": "स य॒न्ता विप्र॑ एषां॒ स य॒ज्ञाना॒मथा॒ हि षः ।",
    "index": 5,
    "shloka_num": null
  },
  {
    "text": "अ॒ग्निं तं वो॑ दुवस्यत॒ दाता॒ यो वनि॑ता म॒घम् ॥३॥",
    "index": 6,
    "shloka_num": 3
  },
  {
    "text": "स न॒: शर्मा॑णि वी॒तये॒ऽग्निर्य॑च्छतु॒ शंत॑मा ।",
    "index": 7,
    "shloka_num": null
  },
  {
    "text": "यतो॑ नः प्रु॒ष्णव॒द् वसु॑ दि॒वि क्षि॒तिभ्यो॑ अ॒प्स्वा ॥४॥",
    "index": 8,
    "shloka_num": 4
  },
  {
    "text": "दी॒दि॒वांस॒मपू॑र्व्यं॒ वस्वी॑भिरस्य धी॒तिभि॑: ।",
    "index": 9,
    "shloka_num": null
  },
  {
    "text": "ऋक्वा॑णो अ॒ग्निमि॑न्धते॒ होता॑रं वि॒श्पतिं॑ वि॒शाम् ॥५॥",
    "index": 10,
    "shloka_num": 5
  },
  {
    "text": "उ॒त नो॒ ब्रह्म॑न्नविष उ॒क्थेषु॑ देव॒हूत॑मः ।",
    "index": 11,
    "shloka_num": null
  },
  {
    "text": "शं न॑: शोचा म॒रुद्वृ॒धोऽग्ने॑ सहस्र॒सात॑मः ॥६॥ ॥",
    "index": 12,
    "shloka_num": null
  },
  {
    "text": "नू नो॑ रास्व स॒हस्र॑वत् तो॒कव॑त्पुष्टि॒मद् वसु॑ ।",
    "index": 13,
    "shloka_num": null
  },
  {
    "text": "द्यु॒मद॑ग्ने सु॒वीर्यं॒ वर्षि॑ष्ठ॒मनु॑पक्षितम् ॥७॥ ॥",
    "index": 14,
    "shloka_num": null
  }
]
