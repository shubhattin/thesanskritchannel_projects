[
  {
    "text": "३ माधुच्छन्दसोऽघमर्षणः । भाववृत्तम् । अनुष्टुप् ।",
    "index": 0,
    "shloka_num": null
  },
  {
    "text": "ऋ॒तं च॑ स॒त्यं चा॒भी॑द्धा॒त्तप॒सोऽध्य॑जायत । ततो॒ रात्र्य॑जायत॒ तत॑: समु॒द्रो अ॑र्ण॒वः ॥१॥",
    "index": 1,
    "shloka_num": 1
  },
  {
    "text": "स॒मु॒द्राद॑र्ण॒वादधि॑ संवत्स॒रो अ॑जायत । अ॒हो॒रा॒त्राणि॑ वि॒दध॒द्विश्व॑स्य मिष॒तो व॒शी ॥२॥",
    "index": 2,
    "shloka_num": 2
  },
  {
    "text": "सू॒र्या॒च॒न्द्र॒मसौ॑ धा॒ता य॑थापू॒र्वम॑कल्पयत् । दिवं॑ च पृथि॒वीं चा॒ऽन्तरि॑क्ष॒मथो॒ स्व॑: ॥३॥",
    "index": 3,
    "shloka_num": 3
  }
]
