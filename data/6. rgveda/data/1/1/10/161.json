[
  {
    "text": "५ प्राजापत्यो यक्ष्मनाशनः ।इन्द्राग्नी, राजयक्ष्मघ्नं वा । त्रिष्टुप् , ५ अनुष्टुप् ।",
    "index": 0,
    "shloka_num": null
  },
  {
    "text": "मु॒ञ्चामि॑ त्वा ह॒विषा॒ जीव॑नाय॒ कम॑ज्ञातय॒क्ष्मादु॒त रा॑जय॒क्ष्मात् ।",
    "index": 1,
    "shloka_num": null
  },
  {
    "text": "ग्राहि॑र्ज॒ग्राह॒ यदि॑ वै॒तदे॑नं॒ तस्या॑ इन्द्राग्नी॒ प्र मु॑मुक्तमेनम् ॥१॥",
    "index": 2,
    "shloka_num": 1
  },
  {
    "text": "यदि॑ क्षि॒तायु॒र्यदि॑ वा॒ परे॑तो॒ यदि॑ मृ॒त्योर॑न्ति॒कं नी॑त ए॒व ।",
    "index": 3,
    "shloka_num": null
  },
  {
    "text": "तमा ह॑रामि॒ निॠ॑तेरु॒पस्था॒दस्पा॑र्षमेनं श॒तशा॑रदाय ॥२॥",
    "index": 4,
    "shloka_num": 2
  },
  {
    "text": "स॒ह॒स्रा॒क्षेण॑ श॒तशा॑रदेन श॒तायु॑षा ह॒विषाहा॑र्षमेनम् ।",
    "index": 5,
    "shloka_num": null
  },
  {
    "text": "श॒तं यथे॒मं श॒रदो॒ नया॒तीन्द्रो॒ विश्व॑स्य दुरि॒तस्य॑ पा॒रम् ॥३॥",
    "index": 6,
    "shloka_num": 3
  },
  {
    "text": "श॒तं जी॑व श॒रदो॒ वर्ध॑मानः श॒तं हे॑म॒न्ताञ्छ॒तमु॑ वस॒न्तान् ।",
    "index": 7,
    "shloka_num": null
  },
  {
    "text": "श॒तमि॑न्द्रा॒ग्नी स॑वि॒ता बृह॒स्पति॑: श॒तायु॑षा ह॒विषे॒मं पुन॑र्दुः ॥४॥",
    "index": 8,
    "shloka_num": 4
  },
  {
    "text": "आहा॑र्षं॒ त्वावि॑दं त्वा॒ पुन॒रागा॑: पुनर्नव । सर्वा॑ङ्ग॒ सर्वं॑ ते॒ चक्षु॒: सर्व॒मायु॑श्च तेऽविदम् ॥५॥",
    "index": 9,
    "shloka_num": 5
  }
]
