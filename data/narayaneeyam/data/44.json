[
    {
        "text": "ॐ नमो नारायणाय",
        "index": 0,
        "shloka_num": null
    },
    {
        "text": "अथ श्रीमन्नारायणीयम्",
        "index": 1,
        "shloka_num": null
    },
    {
        "text": "चतुश्चत्वारिंशम् दशकम्",
        "index": 2,
        "shloka_num": null
    },
    {
        "text": "नामकरणम् जातक फल कथनं च",
        "index": 3,
        "shloka_num": null
    },
    {
        "text": "गूढं वसुदेवगिरा कर्तुं ते निष्क्रियस्य संस्कारान् ।\nहृद्गतहोरातत्त्वो गर्गमुनिस्त्वत् गृहं विभो गतवान् ॥१॥",
        "index": 4,
        "shloka_num": 1
    },
    {
        "text": "नन्दोऽथ नन्दितात्मा वृन्दिष्टं मानयन्नमुं यमिनाम् ।\nमन्दस्मितार्द्रमूचे त्वत्संस्कारान् विधातुमुत्सुकधी: ॥२॥",
        "index": 5,
        "shloka_num": 2
    },
    {
        "text": "यदुवंशाचार्यत्वात् सुनिभृतमिदमार्य कार्यमिति कथयन् ।\nगर्गो निर्गतपुलकश्चक्रे तव साग्रजस्य नामानि ॥३॥",
        "index": 6,
        "shloka_num": 3
    },
    {
        "text": "कथमस्य नाम कुर्वे सहस्रनाम्नो ह्यनन्तनाम्नो वा ।\nइति नूनं गर्गमुनिश्चक्रे तव नाम नाम रहसि विभो ॥४॥",
        "index": 7,
        "shloka_num": 4
    },
    {
        "text": "कृषिधातुणकाराभ्यां सत्तानन्दात्मतां किलाभिलपत् ।\nजगदघकर्षित्वं वा कथयदृषि: कृष्णनाम ते व्यतनोत् ॥५॥",
        "index": 8,
        "shloka_num": 5
    },
    {
        "text": "अन्यांश्च नामभेदान् व्याकुर्वन्नग्रजे च रामादीन् ।\nअतिमानुषानुभावं न्यगदत्त्वामप्रकाशयन् पित्रे ॥६॥",
        "index": 9,
        "shloka_num": 6
    },
    {
        "text": "स्निह्यति यस्तव पुत्रे मुह्यति स न मायिकै: पुन: शोकै: ।\nद्रुह्यति य: स तु नश्येदित्यवदत्ते महत्त्वमृषिवर्य: ॥७॥",
        "index": 10,
        "shloka_num": 7
    },
    {
        "text": "जेष्यति बहुतरदैत्यान् नेष्यति निजबन्धुलोकममलपदम् ।\nश्रोष्यसि सुविमलकीर्तीरस्येति भवद्विभूतिमृषिरूचे ॥८॥",
        "index": 11,
        "shloka_num": 8
    },
    {
        "text": "अमुनैव सर्वदुर्गं तरितास्थ कृतास्थमत्र तिष्ठध्वम् ।\nहरिरेवेत्यनभिलपन्नित्यादि त्वामवर्णयत् स मुनि: ॥९॥",
        "index": 12,
        "shloka_num": 9
    },
    {
        "text": "गर्गेऽथ निर्गतेऽस्मिन् नन्दितनन्दादिनन्द्यमानस्त्वम् ।\nमद्गदमुद्गतकरुणो निर्गमय श्रीमरुत्पुराधीश ॥१०॥",
        "index": 13,
        "shloka_num": null
    }
]