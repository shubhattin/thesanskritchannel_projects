ॐ नमो नारायणाय
AUM namo nArAyaNAya

अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

षड्विंशम् दशकम्
ShaDviMsham dashakam

The Twenty-sixth group of Ten shlokas

गजेन्द्र मोक्ष:
gajendra mokShaH

Liberation of The King of Elephants

इन्द्रद्युम्न: पाण्ड्यखण्डाधिराज:
त्वद्भक्तात्मा चन्दनाद्रौ कदाचित् ।
त्वत् सेवायां मग्नधीरालुलोके
नैवागस्त्यं प्राप्तमातिथ्यकामम् ॥१॥
indradyumnaH pANDyakhaNDAdhirAjaH
tvadbhaktAtmA chandanAdrau kadAchit 
tvat sevAyAM magnadhIrAluloke
naivAgastyaM prAptamAtithyakAmam 1

इन्द्रद्युम्न: पाण्ड्यखण्डाधिराज:
The king of Pandya land, Indradyumna,
त्वद्भक्तात्मा चन्दनाद्रौ कदाचित् ।
who was your devotee, once upon a time, in the mountains of Chandanadri,
त्वत् सेवायां मग्नधीरालुलोके
being immersed in your worship, did not notice
नैवागस्त्यं प्राप्तमातिथ्यकामम् ॥१॥
sage Agastya who reached there expecting hospitality.

कुम्भोद्भूति: संभृतक्रोधभार:
स्तब्धात्मा त्वं हस्तिभूयं भजेति ।
शप्त्वाऽथैनं प्रत्यगात् सोऽपि लेभे
हस्तीन्द्रत्वं त्वत्स्मृतिव्यक्तिधन्यम् ॥२॥
kumbhodbhUtiH saMbhRtakrodhabhAraH
stabdhAtmA tvaM hastibhUyaM bhajeti 
shaptvAthainaM pratyagAt sopi lebhe
hastIndratvaM tvatsmRtivyaktidhanyam 2

कुम्भोद्भूति: संभृतक्रोधभार:
The vessel-born, Agastya, overcome with immense anger,
स्तब्धात्मा त्वं हस्तिभूयं भजेति ।
"O numb one! Be born as an elephant!" thus
शप्त्वाऽथैनं प्रत्यगात् सोऽपि लेभे
cursing him went back. He too begot
हस्तीन्द्रत्वं त्वत्स्मृतिव्यक्तिधन्यम् ॥२॥
the birth as a lordly elephant, fortunately retaining the memory of You!

दग्धाम्भोधेर्मध्यभाजि त्रिकूटे
क्रीडच्छैले यूथपोऽयं वशाभि: ।
सर्वान् जन्तूनत्यवर्तिष्ट शक्त्या
त्वद्भक्तानां कुत्र नोत्कर्षलाभ: ॥३॥
dagdhAmbhodhermadhyabhAji trikUTe
krIDachChaile yUthapoyaM vashAbhiH 
sarvAn jantUnatyavartiShTa shaktyA
tvadbhaktAnAM kutra notkarShalAbhaH 3

दुग्धाम्भोधेर्मध्यभाजि त्रिकूटे
In the middle of the ocean of milk, on top of the Trikuta mountain,
क्रीडच्छैले यूथपोऽयं वशाभि: ।
he was sporting as the leader of the herd, with female elephants,
सर्वान् जन्तूनत्यवर्तिष्ट शक्त्या
excelling all other animals in his might!
त्वद्भक्तानां कुत्र नोत्कर्षलाभ: ॥३॥
Where do your devotees not find great gains!

स्वेन स्थेम्ना दिव्यदेशत्वशक्त्या
सोऽयं खेदानप्रजानन् कदाचित् ।
शैलप्रान्ते घर्मतान्त: सरस्यां
यूथैस्सार्धं त्वत्प्रणुन्नोऽभिरेमे ॥४॥
svena sthemnA divyadeshatvashaktyA
soyaM khedAnaprajAnan kadAchit 
shailaprAnte gharmatAntaH sarasyAM
yUthaissArdhaM tvatpraNunnobhireme 4

स्वेन स्थेम्ना दिव्यदेशत्वशक्त्या
With his own might, and the power of that divine place,
सोऽयं खेदानप्रजानन् कदाचित् ।
knowing no hardships, he once
शैलप्रान्ते घर्मतान्त: सरस्यां
in the hilly region, to pacify the heat, stepped into a lake
यूथैस्सार्धं त्वत्प्रणुन्नोऽभिरेमे ॥४॥
along with his herd, and impelled by you, started rejoicing!

हूहूस्तावद्देवलस्यापि शापात्
ग्राहीभूतस्तज्जले वर्तमान: ।
जग्राहैनं हस्तिनं पाददेशे
शान्त्यर्थं हि श्रान्तिदोऽसि स्वकानाम् ॥५॥
hUhUstAvaddevalasyApi shApAt
grAhIbhUtastajjale vartamAnaH 
jagrAhainaM hastinaM pAdadeshe
shAntyarthaM hi shrAntidosi svakAnAm 5

हूहूस्तावद्देवलस्यापि शापात्
A Gandharva by the name of Huhu, by the curse of Devala,
ग्राहीभूतस्तज्जले वर्तमान: ।
who was living in those waters in the form of a crocodile,
जग्राहैनं हस्तिनं पाददेशे
grabbed the elephant's leg by the foot!
शान्त्यर्थं हि श्रान्तिदोऽसि स्वकानाम् ॥५॥
You trouble your people only to make them experience relief!

त्वत्सेवाया वैभवात् दुर्निरोधं
युध्यन्तं तं वत्सराणां सहस्रम् ।
प्राप्ते काले त्वत्पदैकाग्र्यसिध्यै
नक्राक्रान्तं हस्तिवर्यं व्यधास्त्वम् ॥६॥
tvatsevAyA vaibhavAt durnirodhaM
yudhyantaM taM vatsarANAM sahasram 
prApte kAle tvatpadaikAgryasidhyai
nakrAkrAntaM hastivaryaM vyadhAstvam 6

त्वत्सेवाया वैभवात् दुर्निरोधं
Invincible by the glory of your service,
युध्यन्तं तं वत्सराणां सहस्रम् ।
as he went on fighting for a thousand years,
प्राप्ते काले त्वत्पदैकाग्र्यसिध्यै
as the right time approached, to gain one pointed focus on your feet,
नक्राक्रान्तं हस्तिवर्यं व्यधास्त्वम् ॥६॥
you made that lordly elephant bleed in the grips of the crocodile!

आर्तिव्यक्तप्राक्तनज्ञानभक्ति:
शुण्डोत्क्षिप्तै: पुण्डरीकै: समर्चन् ।
पूर्वाभ्यस्तं निर्विशेषात्मनिष्ठं
स्तोत्रं श्रेष्ठं सोऽन्वगादीत् परात्मन् ॥७॥
ArtivyaktaprAktanajnAnabhaktiH
shuNDotkShiptaiH puNDarIkaiH samarchan 
pUrvAbhyastaM nirvisheShAtmaniShThaM
stotraM shreShThaM sonvagAdIt parAtman 7

आर्तिव्यक्तप्राक्तनज्ञानभक्ति:
As the knowledge of your devotion found expression under suffering,
शुण्डोत्क्षिप्तै: पुण्डरीकै: समर्चन् ।
plucking the white lotuses with his trunk and lifting it up up in your worship,
पूर्वाभ्यस्तं निर्विशेषात्मनिष्ठं
as learnt before, to you who are the attributeless sense of self,
स्तोत्रं श्रेष्ठं सोऽन्वगादीत् परात्मन् ॥७॥
he sang a great hymn in your praise, O Supreme One!

श्रुत्वा स्तोत्रं निर्गुणस्थं समस्तं
ब्रह्मेशाद्यैर्नाहमित्यप्रयाते ।
सर्वात्मा त्वं भूरिकारुण्यवेगात्
तार्क्ष्यारूढ: प्रेक्षितोऽभू: पुरस्तात् ॥८॥
shrutvA stotraM nirguNasthaM samastaM
brahmeshAdyairnAhamityaprayAte 
sarvAtmA tvaM bhUrikAruNyavegAt
tArkShyArUDhaH prekShitobhUH purastAt 8

श्रुत्वा स्तोत्रं निर्गुणस्थं समस्तं
Hearing this hymn of the attributeless whole of creation,
ब्रह्मेशाद्यैर्नाहमित्यप्रयाते ।
as Brahma, Shiva and others didn't respond, saying that's not me,
सर्वात्मा त्वं भूरिकारुण्यवेगात्
O Embodiment of Everything! You, with utmost compassion and haste,
तार्क्ष्यारूढ: प्रेक्षितोऽभू: पुरस्तात् ॥८॥
riding on Garuda, appeared in front of him!

हस्तीन्द्रं तं हस्तपद्मेन धृत्वा
चक्रेण त्वं नक्रवर्यं व्यदारी: ।
गन्धर्वेऽस्मिन् मुक्तशापे स हस्ती
त्वत्सारूप्यं प्राप्य देदीप्यते स्म ॥९॥
hastIndraM taM hastapadmena dhRtvA
chakreNa tvaM nakravaryaM vyadArIH 
gandharvesmin muktashApe sa hastI
tvatsArUpyaM prApya dedIpyate sma 9

हस्तीन्द्रं तं हस्तपद्मेन धृत्वा
Holding that king of elephants with your lotus-like hand,
चक्रेण त्वं नक्रवर्यं व्यदारी: ।
with your chakra, you ripped apart that great crocodile!
गन्धर्वेऽस्मिन् मुक्तशापे स हस्ती
The Gandharva in it, found liberation from his curse, and the elephant
त्वत्सारूप्यं प्राप्य देदीप्यते स्म ॥९॥
found unity in your form, and glowed in glory!

एतद्वृत्तं त्वां च मां च प्रगे यो
गायेत्सोऽयं भूयसे श्रेयसे स्यात् ।
इत्युक्त्वैनं तेन सार्धं गतस्त्वं
धिष्ण्यं विष्णो पाहि वातालयेश ॥१०॥
etadvRttaM tvAM cha mAM cha prage yo
gAyetsoyaM bhUyase shreyase syAt 
ityuktvainaM tena sArdhaM gatastvaM
dhiShNyaM viShNo pAhi vAtAlayesha 10

एतद्वृत्तं त्वां च मां च प्रगे यो
"This incident, you, and me, at the break of dawn, the one who
गायेत्सोऽयं भूयसे श्रेयसे स्यात् ।
sings, such a being shall find abundance and great fortune!"
इत्युक्त्वैनं तेन सार्धं गतस्त्वं
saying thus, along with him, you went back
धिष्ण्यं विष्णो पाहि वातालयेश ॥१०॥
to your abode, O Vishnu! Protect me, O Lord of the Abode of Wind!
