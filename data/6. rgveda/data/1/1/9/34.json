[
  {
    "text": "६ त्रित आप्त्य: । पवमान: सोम: । गायत्री ।",
    "index": 0,
    "shloka_num": null
  },
  {
    "text": "प्र सु॑वा॒नो धार॑या॒ तनेन्दु॑र्हिन्वा॒नो अ॑र्षति ।\nरु॒जद्दृ॒ळ्हा व्योज॑सा ॥१॥",
    "index": 1,
    "shloka_num": 1
  },
  {
    "text": "सु॒त इन्द्रा॑य वा॒यवे॒ वरु॑णाय म॒रुद्भ्य॑: ।\nसोमो॑ अर्षति॒ विष्ण॑वे ॥२॥",
    "index": 2,
    "shloka_num": 2
  },
  {
    "text": "वृषा॑णं॒ वृष॑भिर्य॒तं सु॒न्वन्ति॒ सोम॒मद्रि॑भिः ।\nदु॒हन्ति॒ शक्म॑ना॒ पय॑: ॥३॥",
    "index": 3,
    "shloka_num": 3
  },
  {
    "text": "भुव॑त्त्रि॒तस्य॒ मर्ज्यो॒ भुव॒दिन्द्रा॑य मत्स॒रः ।\nसं रू॒पैर॑ज्यते॒ हरि॑: ॥४॥",
    "index": 4,
    "shloka_num": 4
  },
  {
    "text": "अ॒भीमृ॒तस्य॑ वि॒ष्टपं॑ दुह॒ते पृश्नि॑मातरः ।\nचारु॑ प्रि॒यत॑मं ह॒विः ॥५॥",
    "index": 5,
    "shloka_num": 5
  },
  {
    "text": "समे॑न॒मह्रु॑ता इ॒मा गिरो॑ अर्षन्ति स॒स्रुत॑: ।\nधे॒नूर्वा॒श्रो अ॑वीवशत् ॥६॥",
    "index": 6,
    "shloka_num": 6
  }
]
