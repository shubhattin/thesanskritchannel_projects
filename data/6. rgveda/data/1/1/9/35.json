[
  {
    "text": "६ प्रभूवसुराङ्गिरस: । पवमान: सोम: । गायत्री ।",
    "index": 0,
    "shloka_num": null
  },
  {
    "text": "आ न॑: पवस्व॒ धार॑या॒ पव॑मान र॒यिं पृ॒थुम् ।\nयया॒ ज्योति॑र्वि॒दासि॑ नः ॥१॥",
    "index": 1,
    "shloka_num": 1
  },
  {
    "text": "इन्दो॑ समुद्रमीङ्खय॒ पव॑स्व विश्वमेजय ।\nरा॒यो ध॒र्ता न॒ ओज॑सा ॥२॥",
    "index": 2,
    "shloka_num": 2
  },
  {
    "text": "त्वया॑ वी॒रेण॑ वीरवो॒ऽभि ष्या॑म पृतन्य॒तः ।\nक्षरा॑ णो अ॒भि वार्य॑म् ॥३॥",
    "index": 3,
    "shloka_num": 3
  },
  {
    "text": "प्र वाज॒मिन्दु॑रिष्यति॒ सिषा॑सन्वाज॒सा ऋषि॑: ।\nव्र॒ता वि॑दा॒न आयु॑धा ॥४॥",
    "index": 4,
    "shloka_num": 4
  },
  {
    "text": "तं गी॒र्भिर्वा॑चमीङ्ख॒यं पु॑ना॒नं वा॑सयामसि ।\nसोम॒ जन॑स्य॒ गोप॑तिम् ॥५॥",
    "index": 5,
    "shloka_num": 5
  },
  {
    "text": "विश्वो॒ यस्य॑ व्र॒ते जनो॑ दा॒धार॒ धर्म॑ण॒स्पते॑: ।\nपु॒ना॒नस्य॑ प्र॒भूव॑सोः ॥६॥",
    "index": 6,
    "shloka_num": 6
  }
]
