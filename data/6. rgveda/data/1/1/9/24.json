[
  {
    "text": "७ काश्यपोऽसितो देवलो वा  । पवमान: सोम:  । गायत्री  ।",
    "index": 0,
    "shloka_num": null
  },
  {
    "text": "प्र सोमा॑सो अधन्विषु॒: पव॑मानास॒ इन्द॑वः  । श्री॒णा॒ना अ॒प्सु मृ॑ञ्जत  ॥१",
    "index": 1,
    "shloka_num": null
  },
  {
    "text": "अ॒भि गावो॑ अधन्विषु॒रापो॒ न प्र॒वता॑ य॒तीः  । पु॒ना॒ना इन्द्र॑माशत  ॥२॥",
    "index": 2,
    "shloka_num": 2
  },
  {
    "text": "प्र प॑वमान धन्वसि॒ सोमेन्द्रा॑य॒ पात॑वे  । नृभि॑र्य॒तो वि नी॑यसे  ॥३॥",
    "index": 3,
    "shloka_num": 3
  },
  {
    "text": "त्वं सो॑म नृ॒माद॑न॒: पव॑स्व चर्षणी॒सहे॑  । सस्नि॒र्यो अ॑नु॒माद्य॑:  ॥४॥",
    "index": 4,
    "shloka_num": 4
  },
  {
    "text": "इन्दो॒ यदद्रि॑भिः सु॒तः प॒वित्रं॑ परि॒धाव॑सि  । अर॒मिन्द्र॑स्य॒ धाम्ने॑  ॥५॥",
    "index": 5,
    "shloka_num": 5
  },
  {
    "text": "पव॑स्व वृत्रहन्तमो॒क्थेभि॑रनु॒माद्य॑:  । शुचि॑: पाव॒को अद्भु॑तः  ॥६॥",
    "index": 6,
    "shloka_num": 6
  },
  {
    "text": "शुचि॑: पाव॒क उ॑च्यते॒ सोम॑: सु॒तस्य॒ मध्व॑:  । दे॒वा॒वीर॑घशंस॒हा  ॥७॥",
    "index": 7,
    "shloka_num": 7
  }
]
