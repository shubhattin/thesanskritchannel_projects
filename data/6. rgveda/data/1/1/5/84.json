[
  {
    "text": "३ भौमोऽत्रिः । पृथिवी । अनुष्टुप् ।",
    "index": 0,
    "shloka_num": null
  },
  {
    "text": "बळि॒त्था पर्व॑तानां खि॒द्रं बि॑भर्षि पृथिवि ।\nप्र या भूमिं॑ प्रवत्वति म॒ह्ना जि॒नोषि॑ महिनि ॥१॥",
    "index": 1,
    "shloka_num": 1
  },
  {
    "text": "स्तोमा॑सस्त्वा विचारिणि॒ प्रति॑ ष्टोभन्त्य॒क्तुभि॑: ।\nप्र या वाजं॒ न हेष॑न्तं पे॒रुमस्य॑स्यर्जुनि ॥२॥",
    "index": 2,
    "shloka_num": 2
  },
  {
    "text": "दृ॒ळहा चि॒द् या वन॒स्पती॑न् क्ष्म॒या दर्ध॒र्ष्योज॑सा ।\nयत् ते॑ अ॒भ्रस्य॑ वि॒द्युतो॑ दि॒वो वर्ष॑न्ति वृ॒ष्टय॑: ॥३॥",
    "index": 3,
    "shloka_num": 3
  }
]
