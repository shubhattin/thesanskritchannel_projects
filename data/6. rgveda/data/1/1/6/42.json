[
  {
    "text": "४ बार्हस्पत्यो भरद्वाज:  । इन्द्र:  । अनुष्टुप्, ४ बृहती  ।",
    "index": 0,
    "shloka_num": null
  },
  {
    "text": "प्रत्य॑स्मै॒ पिपी॑षते॒ विश्वा॑नि वि॒दुषे॑ भर  । अ॒रं॒ग॒माय॒ जग्म॒येऽप॑श्चाद्दघ्वने॒ नरे॑  ॥१॥",
    "index": 1,
    "shloka_num": 1
  },
  {
    "text": "एमे॑नं प्र॒त्येत॑न॒ सोमे॑भिः सोम॒पात॑मम्  । अम॑त्रेभिर्ॠजी॒षिण॒मिन्द्रं॑ सु॒तेभि॒रिन्दु॑भिः  ॥२॥",
    "index": 2,
    "shloka_num": 2
  },
  {
    "text": "यदी॑ सु॒तेभि॒रिन्दु॑भि॒: सोमे॑भिः प्रति॒भूष॑थ  । वेदा॒ विश्व॑स्य॒ मेधि॑रो धृ॒षत्तंत॒मिदेष॑ते  ॥३॥",
    "index": 3,
    "shloka_num": 3
  },
  {
    "text": "अ॒स्माअ॑स्मा॒ इदन्ध॒सोऽध्व॑र्यो॒ प्र भ॑रा सु॒तम्  । कु॒वित्स॑मस्य॒ जेन्य॑स्य॒ शर्ध॑तो॒ऽभिश॑स्तेरव॒स्पर॑त्  ॥४॥",
    "index": 4,
    "shloka_num": 4
  }
]
