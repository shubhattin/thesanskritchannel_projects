[
  {
    "text": "५ यजत आत्रेयः । मित्रावरुणौ । गायत्री ।",
    "index": 0,
    "shloka_num": null
  },
  {
    "text": "प्र वो॑ मि॒त्राय॑ गायत॒ वरु॑णाय वि॒पा गि॒रा । महि॑क्षत्रावृ॒तं बृ॒हत् ॥१॥",
    "index": 1,
    "shloka_num": 1
  },
  {
    "text": "स॒म्राजा॒ या घृ॒तयो॑नी मि॒त्रश्चो॒भा वरु॑णश्च । दे॒वा दे॒वेषु॑ प्रश॒स्ता ॥२॥",
    "index": 2,
    "shloka_num": 2
  },
  {
    "text": "ता न॑: शक्तं॒ पार्थि॑वस्य म॒हो रा॒यो दि॒व्यस्य॑ । महि॑ वां क्ष॒त्रं दे॒वेषु॑ ॥३॥",
    "index": 3,
    "shloka_num": 3
  },
  {
    "text": "ऋ॒तमृ॒तेन॒ सप॑न्तेषि॒रं दक्ष॑माशाते । अ॒द्रुहा॑ दे॒वौ व॑र्धेते ॥४॥",
    "index": 4,
    "shloka_num": 4
  },
  {
    "text": "वृ॒ष्टिद्या॑वा री॒त्या॑पे॒षस्पती॒ दानु॑मत्याः । बृ॒हन्तं॒ गर्त॑माशाते ॥५॥",
    "index": 5,
    "shloka_num": 5
  }
]
