[
    {
        "text": "अथ श्रीमन्नारायणीयम्",
        "index": 0,
        "shloka_num": null
    },
    {
        "text": "एकोनसप्ततितमम् दशकम्",
        "index": 1,
        "shloka_num": null
    },
    {
        "text": "रास क्रीडा",
        "index": 2,
        "shloka_num": null
    },
    {
        "text": "केशपाशधृतपिञ्छिकाविततिसञ्चलन्मकरकुण्डलं",
        "index": 3,
        "shloka_num": null
    },
    {
        "text": "हारजालवनमालिकाललितमङ्गरागघनसौरभम् ।\nपीतचेलधृतकाञ्चिकाञ्चितमुदञ्चदंशुमणिनूपुरं\nरासकेलिपरिभूषितं तव हि रूपमीश कलयामहे ॥१॥",
        "index": 4,
        "shloka_num": 1
    },
    {
        "text": "तावदेव कृतमण्डने कलितकञ्चुलीककुचमण्डले\nगण्डलोलमणिकुण्डले युवतिमण्डलेऽथ परिमण्डले ।\nअन्तरा सकलसुन्दरीयुगलमिन्दिरारमण सञ्चरन्\nमञ्जुलां तदनु रासकेलिमयि कञ्जनाभ समुपादधा: ॥२॥",
        "index": 5,
        "shloka_num": 2
    },
    {
        "text": "वासुदेव तव भासमानमिह रासकेलिरससौरभं\nदूरतोऽपि खलु नारदागदितमाकलय्य कुतुकाकुला ।\nवेषभूषणविलासपेशलविलासिनीशतसमावृता\nनाकतो युगपदागता वियति वेगतोऽथ सुरमण्डली ॥३॥",
        "index": 6,
        "shloka_num": 3
    },
    {
        "text": "वेणुनादकृततानदानकलगानरागगतियोजना-\nलोभनीयमृदुपादपातकृततालमेलनमनोहरम् ।\nपाणिसंक्वणितकङ्कणं च मुहुरंसलम्बितकराम्बुजं\nश्रोणिबिम्बचलदम्बरं भजत रासकेलिरसडम्बरम् ॥४॥",
        "index": 7,
        "shloka_num": 4
    },
    {
        "text": "स्पर्धया विरचितानुगानकृततारतारमधुरस्वरे\nनर्तनेऽथ ललिताङ्गहारलुलिताङ्गहारमणिभूषणे ।\nसम्मदेन कृतपुष्पवर्षमलमुन्मिषद्दिविषदां कुलं\nचिन्मये त्वयि निलीयमानमिव सम्मुमोह सवधूकुलम् ॥५॥",
        "index": 8,
        "shloka_num": 5
    },
    {
        "text": "स्विन्नसन्नतनुवल्लरी तदनु कापि नाम पशुपाङ्गना\nकान्तमंसमवलम्बते स्म तव तान्तिभारमुकुलेक्षणा ॥",
        "index": 9,
        "shloka_num": 6
    },
    {
        "text": "स्विन्नसन्नतनुवल्लरी तदनु कापि नाम पशुपाङ्गना\nकान्तमंसमवलम्बते स्म तव तान्तिभारमुकुलेक्षणा ॥",
        "index": 10,
        "shloka_num": 7
    },
    {
        "text": "कापि गण्डभुवि सन्निधाय निजगण्डमाकुलितकुण्डलं\nपुण्यपूरनिधिरन्ववाप तव पूगचर्वितरसामृतम् ।\nइन्दिराविहृतिमन्दिरं भुवनसुन्दरं हि नटनान्तरे\nत्वामवाप्य दधुरङ्गना: किमु न सम्मदोन्मददशान्तरम् ॥७॥",
        "index": 11,
        "shloka_num": 8
    },
    {
        "text": "गानमीश विरतं क्रमेण किल वाद्यमेलनमुपारतं\nब्रह्मसम्मदरसाकुला: सदसि केवलं ननृतुरङ्गना: ।\nनाविदन्नपि च नीविकां किमपि कुन्तलीमपि च कञ्चुलीं\nज्योतिषामपि कदम्बकं दिवि विलम्बितं किमपरं ब्रुवे ॥८॥",
        "index": 12,
        "shloka_num": 9
    },
    {
        "text": "मोदसीम्नि भुवनं विलाप्य विहृतिं समाप्य च ततो विभो\nकेलिसम्मृदितनिर्मलाङ्गनवघर्मलेशसुभगात्मनाम् ।\nमन्मथासहनचेतसां पशुपयोषितां सुकृतचोदित:\nतावदाकलितमूर्तिरादधिथ मारवीरपरमोत्सवान् ॥९॥",
        "index": 13,
        "shloka_num": 10
    },
    {
        "text": "केलिभेदपरिलोलिताभिरतिलालिताभिरबलालिभि:\nस्वैरमीश ननु सूरजापयसि चारुनाम विहृतिं व्यधा: ।\nकाननेऽपि च विसारिशीतलकिशोरमारुतमनोहरे\nसूनसौरभमये विलेसिथ विलासिनीशतविमोहनम् ॥१०॥",
        "index": 14,
        "shloka_num": 11
    },
    {
        "text": "कामिनीरिति हि यामिनीषु खलु कामनीयकनिधे भवान्\nपूर्णसम्मदरसार्णवं कमपि योगिगम्यमनुभावयन् ।\nब्रह्मशङ्करमुखानपीह पशुपाङ्गनासु बहुमानयन्\nभक्तलोकगमनीयरूप कमनीय कृष्ण परिपाहि माम् ॥११॥",
        "index": 15,
        "shloka_num": 12
    }
]