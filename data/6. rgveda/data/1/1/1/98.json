[
  {
    "text": "३ कुत्स आङ्गिरसः । अग्निः, वैश्वानरोऽग्निर्वा  । त्रिष्टुप् ।",
    "index": 0,
    "shloka_num": null
  },
  {
    "text": "वै॒श्वा॒न॒रस्य॑ सुम॒तौ स्या॑म॒ राजा॒ हि कं॒ भुव॑नानामभि॒श्रीः  ।",
    "index": 1,
    "shloka_num": null
  },
  {
    "text": "इ॒तो जा॒तो विश्व॑मि॒दं वि च॑ष्टे वैश्वान॒रो य॑तते॒ सूर्ये॑ण  ॥१॥",
    "index": 2,
    "shloka_num": 1
  },
  {
    "text": "पृ॒ष्टो दि॒वि पृ॒ष्टो अ॒ग्निः पृ॑थि॒व्यां पृ॒ष्टो विश्वा॒ ओष॑धी॒रा वि॑वेश  ।",
    "index": 3,
    "shloka_num": null
  },
  {
    "text": "वै॒श्वा॒न॒रः सह॑सा पृ॒ष्टो अ॒ग्निः स नो॒ दिवा॒ स रि॒षः पा॑तु॒ नक्त॑म्  ॥२॥",
    "index": 4,
    "shloka_num": 2
  },
  {
    "text": "वैश्वा॑नर॒ तव॒ तत् स॒त्यम॑स्त्व॒स्मान् रायो॑ म॒घवा॑नः सचन्ताम्  ।",
    "index": 5,
    "shloka_num": null
  },
  {
    "text": "तन्नो॑ मि॒त्रो वरु॑णो मामहन्ता॒मदि॑ति॒: सिन्धु॑: पृथि॒वी उ॒त द्यौः  ॥३॥",
    "index": 6,
    "shloka_num": 3
  }
]
