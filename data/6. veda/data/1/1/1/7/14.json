[
  {
    "text": "३ मैत्रावरुणिर्वसिष्ठः । अग्निः । त्रिष्टुप् , १ बृहती ।",
    "index": 0,
    "shloka_num": null
  },
  {
    "text": "स॒मिधा॑ जा॒तवे॑दसे दे॒वाय॑ दे॒वहू॑तिभिः ।\nह॒विर्भिः॑ शु॒क्रशो॑चिषे नम॒स्विनो॑ व॒यं दा॑शेमा॒ग्नये॑ ॥१॥",
    "index": 1,
    "shloka_num": 1
  },
  {
    "text": "व॒यं ते॑ अग्ने स॒मिधा॑ विधेम व॒यं दा॑शेम सुष्टु॒ती य॑जत्र ।\nव॒यं घृ॒तेना॑ध्वरस्य होतर्व॒यं दे॑व ह॒विषा॑ भद्रशोचे ॥२॥",
    "index": 2,
    "shloka_num": 2
  },
  {
    "text": "आ नो॑ दे॒वेभि॒रुप॑ दे॒वहू॑ति॒मग्ने॑ या॒हि वष॑ट्कृतिं जुषा॒णः ।\nतुभ्यं॑ दे॒वाय॒ दाश॑तः स्याम यू॒यं पा॑त स्व॒स्तिभिः॒ सदा॑ नः ॥३॥",
    "index": 3,
    "shloka_num": 3
  }
]
