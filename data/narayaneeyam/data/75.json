[
    {
        "text": "अथ श्रीमन्नारायणीयम्",
        "index": 0,
        "shloka_num": null
    },
    {
        "text": "पञ्चसप्ततितमम् दशकम्",
        "index": 1,
        "shloka_num": null
    },
    {
        "text": "कंस वध:",
        "index": 2,
        "shloka_num": null
    },
    {
        "text": "प्रात: सन्त्रस्तभोजक्षितिपतिवचसा प्रस्तुते मल्लतूर्ये",
        "index": 3,
        "shloka_num": null
    },
    {
        "text": "सङ्घे राज्ञां च मञ्चानभिययुषि गते नन्दगोपेऽपि हर्म्यम् ।\nकंसे सौधाधिरूढे त्वमपि सहबल: सानुगश्चारुवेषो\nरङ्गद्वारं गतोऽभू: कुपितकुवलयापीडनागावलीढम् ॥१॥",
        "index": 4,
        "shloka_num": 1
    },
    {
        "text": "पापिष्ठापेहि मार्गाद्द्रुतमिति वचसा निष्ठुरक्रुद्धबुद्धे:\nअम्बष्ठस्य प्रणोदादधिकजवजुषा हस्तिना गृह्यमाण: ।\nकेलीमुक्तोऽथ गोपीकुचकलशचिरस्पर्धिनं कुम्भमस्य\nव्याहत्यालीयथास्त्वं चरणभुवि पुनर्निर्गतो वल्गुहासी ॥२॥",
        "index": 5,
        "shloka_num": 2
    },
    {
        "text": "हस्तप्राप्योऽप्यगम्यो झटिति मुनिजनस्येव धावन् गजेन्द्रं\nक्रीडन्नापात्य भूमौ पुनरपिपततस्तस्य दन्तं सजीवम् ।\nमूलादुन्मूल्य तन्मूलगमहितमहामौक्तिकान्यात्ममित्रे\nप्रादास्त्वं हारमेभिर्ललितविरचितं राधिकायै दिशेति ॥३॥",
        "index": 6,
        "shloka_num": 3
    },
    {
        "text": "गृह्णानं दन्तमंसे युतमथ हलिना रङ्गमङ्गाविशन्तं\nत्वां मङ्गल्याङ्गभङ्गीरभसहृतमनोलोचना वीक्ष्य लोका: ।\nहंहो धन्यो हि नन्दो नहि नहि पशुपालाङ्गना नो यशोदा\nनो नो धन्येक्षणा: स्मस्त्रिजगति वयमेवेति सर्वे शशंसु: ॥४॥",
        "index": 7,
        "shloka_num": 4
    },
    {
        "text": "पूर्णं ब्रह्मैव साक्षान्निरवधि परमानन्दसान्द्रप्रकाशं\nगोपेशु त्वं व्यलासीर्न खलु बहुजनैस्तावदावेदितोऽभू: ।\nदृष्ट्वऽथ त्वां तदेदंप्रथममुपगते पुण्यकाले जनौघा:\nपूर्णानन्दा विपापा: सरसमभिजगुस्त्वत्कृतानि स्मृतानि ॥५॥",
        "index": 8,
        "shloka_num": 5
    },
    {
        "text": "चाणूरो मल्लवीरस्तदनु नृपगिरा मुष्टिको मुष्टिशाली\nत्वां रामं चाभिपेदे झटझटिति मिथो मुष्टिपातातिरूक्षम् ।\nउत्पातापातनाकर्षणविविधरणान्यासतां तत्र चित्रं\nमृत्यो: प्रागेव मल्लप्रभुरगमदयं भूरिशो बन्धमोक्षान् ॥६॥",
        "index": 9,
        "shloka_num": 6
    },
    {
        "text": "हा धिक् कष्टं कुमारौ सुललितवपुषौ मल्लवीरौ कठोरौ\nन द्रक्ष्यामो व्रजामस्त्वरितमिति जने भाषमाणे तदानीम् ।\nचाणूरं तं करोद्भ्रामणविगलदसुं पोथयामासिथोर्व्यां\nपिष्टोऽभून्मुष्टिकोऽपि द्रुतमथ हलिना नष्टशिष्टैर्दधावे ॥७॥",
        "index": 10,
        "shloka_num": 7
    },
    {
        "text": "कंसो संवार्य तूर्यं खलमतिरविदन् कार्यमार्यान् पितॄंस्तान्\nआहन्तुं व्याप्तमूर्तेस्तव च समशिषद्दूरमुत्सारणाय ।\nरुष्टो दुष्टोक्तिभिस्त्वं गरुड इव गिरिं मञ्चमञ्चन्नुदञ्चत्-\nखड्गव्यावल्गदुस्संग्रहमपि च हठात् प्राग्रहीरौग्रसेनिम् ॥८॥",
        "index": 11,
        "shloka_num": 8
    },
    {
        "text": "सद्यो निष्पिष्टसन्धिं भुवि नरपतिमापात्य तस्योपरिष्टात्\nत्वय्यापात्ये तदैव त्वदुपरि पतिता नाकिनां पुष्पवृष्टि: ।\nकिं किं ब्रूमस्तदानीं सततमपि भिया त्वद्गतात्मा स भेजे\nसायुज्यं त्वद्वधोत्था परम परमियं वासना कालनेमे: ॥९॥",
        "index": 12,
        "shloka_num": 9
    },
    {
        "text": "तद्भ्रातॄनष्ट पिष्ट्वा द्रुतमथ पितरौ सन्नमन्नुग्रसेनं\nकृत्वा राजानमुच्चैर्यदुकुलमखिलं मोदयन् कामदानै: ।\nभक्तानामुत्तमं चोद्धवममरगुरोराप्तनीतिं सखायं\nलब्ध्वा तुष्टो नगर्यां पवनपुरपते रुन्धि मे सर्वरोगान् ॥१०॥",
        "index": 13,
        "shloka_num": null
    }
]