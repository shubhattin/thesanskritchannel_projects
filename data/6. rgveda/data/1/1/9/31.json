[
  {
    "text": "६ गोतमो राहूगण: । पवमान: सोम: । गायत्री ।",
    "index": 0,
    "shloka_num": null
  },
  {
    "text": "प्र सोमा॑सः स्वा॒ध्य१: पव॑मानासो अक्रमुः ।\nर॒यिं कृ॑ण्वन्ति॒ चेत॑नम् ॥१॥",
    "index": 1,
    "shloka_num": 1
  },
  {
    "text": "दि॒वस्पृ॑थि॒व्या अधि॒ भवे॑न्दो द्युम्न॒वर्ध॑नः ।\nभवा॒ वाजा॑नां॒ पति॑: ॥२॥",
    "index": 2,
    "shloka_num": 2
  },
  {
    "text": "तुभ्यं॒ वाता॑ अभि॒प्रिय॒स्तुभ्य॑मर्षन्ति॒ सिन्ध॑वः ।\nसोम॒ वर्ध॑न्ति ते॒ मह॑: ॥३॥",
    "index": 3,
    "shloka_num": 3
  },
  {
    "text": "आ प्या॑यस्व॒ समे॑तु ते वि॒श्वत॑: सोम॒ वृष्ण्य॑म् ।\nभवा॒ वाज॑स्य संग॒थे ॥४॥",
    "index": 4,
    "shloka_num": 4
  },
  {
    "text": "तुभ्यं॒ गावो॑ घृ॒तं पयो॒ बभ्रो॑ दुदु॒ह्रे अक्षि॑तम् ।\nवर्षि॑ष्ठे॒ अधि॒ सान॑वि ॥५॥",
    "index": 5,
    "shloka_num": 5
  },
  {
    "text": "स्वा॒यु॒धस्य॑ ते स॒तो भुव॑नस्य पते व॒यम् ।\nइन्दो॑ सखि॒त्वमु॑श्मसि ॥६॥",
    "index": 6,
    "shloka_num": 6
  }
]
