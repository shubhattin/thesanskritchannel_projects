[
  {
    "text": "५ भौमोऽत्रिः । इन्द्रः । अनुष्टुप्, ५पङ्क्तिः ।",
    "index": 0,
    "shloka_num": null
  },
  {
    "text": "यदि॑न्द्र चित्र मे॒हनास्ति॒ त्वादा॑तमद्रिवः ।\nराध॒स्तन्नो॑ विदद्वस उभयाह॒स्त्या भ॑र ॥१॥",
    "index": 1,
    "shloka_num": 1
  },
  {
    "text": "यन्मन्य॑से॒ वरे॑ण्य॒मिन्द्र॑ द्यु॒क्षं तदा भ॑र ।\nवि॒द्याम॒ तस्य॑ ते व॒यमकू॑पारस्य दा॒वने॑ ॥२॥",
    "index": 2,
    "shloka_num": 2
  },
  {
    "text": "यत् ते॑ दि॒त्सु प्र॒राध्यं॒ मनो॒ अस्ति॑ श्रु॒तं बृ॒हत् ।\nतेन॑ दृ॒ळहा चि॑दद्रिव॒ आ वाजं॑ दर्षि सा॒तये॑ ॥३॥",
    "index": 3,
    "shloka_num": 3
  },
  {
    "text": "मंहि॑ष्ठं वो म॒घोनां॒ राजा॑नं चर्षणी॒नाम् ।\nइन्द्र॒मुप॒ प्रश॑स्तये पू॒र्वीभि॑र्जुजुषे॒ गिर॑: ॥४॥",
    "index": 4,
    "shloka_num": 4
  },
  {
    "text": "अस्मा॒ इत् काव्यं॒ वच॑ उ॒क्थमिन्द्रा॑य॒ शंस्य॑म् ।\nतस्मा॑ उ॒ ब्रह्म॑वाहसे॒ गिरो॑ वर्ध॒न्त्यत्र॑यो॒ गिर॑: शुम्भ॒न्त्यत्र॑यः ॥५॥",
    "index": 5,
    "shloka_num": 5
  }
]
