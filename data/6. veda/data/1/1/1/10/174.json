[
  {
    "text": "५ अभीवर्त आंगिरसः । राजा । अनुष्टुप् ।",
    "index": 0,
    "shloka_num": null
  },
  {
    "text": "अ॒भी॒व॒र्तेन॑ ह॒विषा॒ येनेन्द्रो॑ अभिवावृ॒ते ।\nतेना॒स्मान्ब्र॑ह्मणस्पते॒ऽभि रा॒ष्ट्राय॑ वर्तय ॥१॥",
    "index": 1,
    "shloka_num": 1
  },
  {
    "text": "अ॒भि॒वृत्य॑ स॒पत्ना॑न॒भि या नो॒ अरा॑तयः ।\nअ॒भि पृ॑त॒न्यन्तं॑ तिष्ठा॒ऽभि यो न॑ इर॒स्यति॑ ॥२॥",
    "index": 2,
    "shloka_num": 2
  },
  {
    "text": "अ॒भि त्वा॑ दे॒वः स॑वि॒ताऽभि सोमो॑ अवीवृतत् ।\nअ॒भि त्वा॒ विश्वा॑ भू॒तान्य॑भीव॒र्तो यथास॑सि ॥३॥",
    "index": 3,
    "shloka_num": 3
  },
  {
    "text": "येनेन्द्रो॑ ह॒विषा॑ कृ॒त्व्यभ॑वद्द्यु॒म्न्यु॑त्त॒मः ।\nइ॒दं तद॑क्रि देवा असप॒त्नः किला॑भुवम् ॥४॥",
    "index": 4,
    "shloka_num": 4
  },
  {
    "text": "अ॒स॒प॒त्नः स॑पत्न॒हाऽभिरा॑ष्ट्रो विषास॒हिः ।\nयथा॒हमे॑षां भू॒तानां॑ वि॒राजा॑नि॒ जन॑स्य च ॥५॥",
    "index": 5,
    "shloka_num": 5
  }
]
