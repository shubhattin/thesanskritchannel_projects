[
  {
    "text": "५ गोतमो राहूगणः । अग्निः । गायत्री ।",
    "index": 0,
    "shloka_num": null
  },
  {
    "text": "जु॒षस्व॑ स॒प्रथ॑स्तमं॒ वचो॑ दे॒वप्स॑रस्तमम् ।\nह॒व्या जुह्वा॑न आ॒सनि॑ ॥१॥",
    "index": 1,
    "shloka_num": 1
  },
  {
    "text": "अथा॑ ते अङ्गिरस्त॒माग्ने॑ वेधस्तम प्रि॒यम् ।\nवो॒चेम॒ ब्रह्म॑ सान॒सि ॥२॥",
    "index": 2,
    "shloka_num": 2
  },
  {
    "text": "कस्ते॑ जा॒मिर्जना॑ना॒मग्ने॒ को दा॒श्व॑ध्वरः ।\nको ह॒ कस्मि॑न्नसि श्रि॒तः ॥३॥",
    "index": 3,
    "shloka_num": 3
  },
  {
    "text": "त्वं जा॒मिर्जना॑ना॒मग्ने॑ मि॒त्रो अ॑सि प्रि॒यः ।\nसखा॒ सखि॑भ्य॒ ईड्यः॑ ॥४॥",
    "index": 4,
    "shloka_num": 4
  },
  {
    "text": "यजा॑ नो मि॒त्रावरु॑णा॒ यजा॑ दे॒वाँ ऋ॒तं बृ॒हत् ।\nअग्ने॒ यक्षि॒ स्वं दम॑म् ॥५॥",
    "index": 5,
    "shloka_num": 5
  }
]
