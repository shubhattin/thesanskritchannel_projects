[
  {
    "text": "“अथ तृतीयोऽध्यायः ।\nस॒मिधा॒ग्निं दु॑वस्यत घृ॒तैर्बो॑धय॒ताति॑थिम् ।\nआस्मि॑न् ह॒व्या जु॑होतन ॥१॥",
    "index": 1,
    "shloka_num": 1
  },
  {
    "text": "१ सुस॑मिद्धाय शो॒चिषे॑ घृ॒तं ती॒व्रं जु॑होतन ।\nअ॒ग्नये॑ जा॒तवे॑दसे ॥२॥",
    "index": 2,
    "shloka_num": 2
  },
  {
    "text": "२ तं त्वा॑ स॒मिद्भि॑रङ्गिरो घृ॒तेन॑ वर्धयामसि ।\nबृ॒हछो॑चा यविष्ट्य ॥३॥",
    "index": 3,
    "shloka_num": 3
  },
  {
    "text": "३ उप॑ त्वाग्ने ह॒विष्म॑तीर्घृ॒ताची॑र्यन्तु हर्यत ।\nजु॒षस्व॑ स॒मिधो॒ मम॑ ॥४॥",
    "index": 4,
    "shloka_num": 4
  },
  {
    "text": "४ भूर्भुवः॒ स्व॒र्द्यौरि॑व भू॒म्ना भूमि॑रिव वरि॒म्णा ।\nतस्या॑स्ते पृथिवि देवयजनि पृ॒ष्ठे॒ग्निम॑न्ना॒दम॒न्नाद्या॒याद॑धे ॥५॥",
    "index": 5,
    "shloka_num": 5
  },
  {
    "text": "५ आयं गौः पृश्नि॑रक्रमी॒दस॑दन् मा॒तरं॑ पु॒रः ।\nपि॒तरं॑ च प्र॒यन्त्स्वः॑ ॥६॥",
    "index": 6,
    "shloka_num": 6
  },
  {
    "text": "६ अ॒न्तश्च॑रति रोच॒नास्य प्रा॒णाद॑पान॒ती ।\nव्य॑ख्यन् महि॒षो दिव॑म् ॥७॥",
    "index": 7,
    "shloka_num": 7
  },
  {
    "text": "७ त्रि॒ शद्धाम॒ विरा॑जति॒ वाक् प॑त॒ङ्गाय॑ धीयते ।\nप्रति॒ वस्तो॒रह॒ द्युभिः॑ ॥८॥",
    "index": 8,
    "shloka_num": 8
  },
  {
    "text": "(१) ८ अ॒ग्निर्ज्यो॑तिषं त्वा वायु॒मतीं॑ प्रा॒णव॑तीम् ।\nस्व॒र्ग्या॑स्व॒र्गायोप॑दधामि॒ भास्व॑तीम् ।\nअ॒ग्निर्ज्योति॒र्ज्योति॑र॒ग्निः स्वाहा॑ ॥१॥",
    "index": 9,
    "shloka_num": 1
  },
  {
    "text": "९ सूर्य॑ ज्योतिषं त्वा वायु॒मतीं॑ प्रा॒णव॑तीम् ।\nस्व॒र्ग्या॑स्व॒र्गायोप॑दधामि॒ भास्व॑तीम् ।\nसूर्यो॒ ज्योति॒र्ज्योतिः॒ सूर्यः॒ स्वाहा॑ ॥२॥",
    "index": 10,
    "shloka_num": 2
  },
  {
    "text": "१० स॒जूर्दे॒वेन॑ सवि॒त्रा स॒जू रात्र्येन्द्र॑वत्या ।\nजु॒षा॒णो अ॒ग्निर्वे॑तु॒ स्वाहा॑ ॥३१॥",
    "index": 11,
    "shloka_num": 31
  },
  {
    "text": "१ ॥ स॒जूर्दे॒वेन॑ सवि॒त्रा स॒जूरु॒षसेन्द्र॑वत्या ।\nजु॒षा॒णः सूर्यो॑ वेतु॒ स्वाहा॑ ॥४॥",
    "index": 12,
    "shloka_num": 4
  },
  {
    "text": "१२ इ॒ह पुष्टिं॒ पुष्टि॑पतिर्दधात्वि॒ह प्र॒जा र॑मयतु प्र॒जाप॑तिः ।\nअ॒ग्नये॑ गृ॒हप॑तये रयि॒मते॒ पुष्टि॑पतये॒ स्वाहा॑ ।\nअ॒ग्नये॑ऽन्ना॒दायान्न॑पतये॒ स्वाहा॑ ॥५॥",
    "index": 13,
    "shloka_num": 5
  },
  {
    "text": "१३ अ॒न॒मि॒त्रं मे॑ अध॒राग॑नमि॒त्रमुद॑क्कृधि ।\nइन्द्रा॑नमि॒त्रं प॒श्चान्मे॑नमि॒त्रं पु॒रस्कृ॑धि ॥६॥",
    "index": 14,
    "shloka_num": 6
  },
  {
    "text": "१४ ॥ (१२४) इन्द्रः॑ प॒श्चादिन्द्रः॑ पु॒रस्ता॒दिन्द्रो॑ अ॒स्माँ३ अ॒भिपा॑तु वि॒श्वतः॑ ।\nइन्द्रो॒ जिघा॑सतां॒ मना॑सि विषू॒चीना॒ व्य॑स्यतात् ॥७॥",
    "index": 15,
    "shloka_num": 7
  },
  {
    "text": "१५ ॥ स॒मिद॑सि॒ समि॑द्धो मे अग्ने दीदिहि ।\nस॒मे॒द्धा ते॑ अग्ने दीद्यासम् ॥८॥",
    "index": 16,
    "shloka_num": 8
  },
  {
    "text": "(२) १६ उ॒प॒प्र॒यन्तो॑ अध्व॒रं मन्त्रं॑ वोचेमा॒ग्नये॑ ।\nआ॒रे अ॒स्मे च॑ शृण्व॒ते ॥१॥",
    "index": 17,
    "shloka_num": 1
  },
  {
    "text": "१७ अ॒ग्निर्मू॒र्धा दि॒वः क॒कुत्पतिः॑ पृथि॒व्या अ॒यम् ।\nअ॒पा रेता॑सि जिन्वति ॥२॥",
    "index": 18,
    "shloka_num": 2
  },
  {
    "text": "१८ उ॒भा वा॑मिन्द्राग्नी आहु॒वध्या॑ उ॒भा राध॑सः स॒ह मा॑द॒यध्यै॑ ।\nउ॒भा दा॒तारा॑ इ॒षा र॑यी॒णामु॒भा वाज॑स्य सा॒तये॑ हुवे वाम् ॥३॥",
    "index": 19,
    "shloka_num": 3
  },
  {
    "text": "१९ अ॒यं ते॒ योनि॑रृ॒त्वियो॒ यतो॑ जा॒तो अरो॑चथाः ।\nतं जा॒नन्न॑ग्न॒ आरो॒हाथा॑ नो वर्धया र॒यिम् ॥४॥",
    "index": 20,
    "shloka_num": 4
  },
  {
    "text": "२० अ॒यमि॒ह प्र॑थ॒मो धा॑यि धा॒तृभि॒र्होता॒ यजि॑ष्ठो अध्व॒रेष्वीड्यः॑ ।\nयमप्न॑वानो॒ भृग॑वो विरुरु॒चुर्वने॑षु चि॒त्रं वि॒भ्वं वि॒शेवि॑शे ॥५॥",
    "index": 21,
    "shloka_num": 5
  },
  {
    "text": "२१ अ॒स्य प्र॒त्नामनु॒ द्युत॑ शु॒क्रं दु॑दुह्रे॒ अह्र॑यः ।\nपयः॑ सहस्र॒सामृषि॑म् ॥६॥",
    "index": 22,
    "shloka_num": 6
  },
  {
    "text": "२२ त॒नू॒पा अ॑ग्नेऽसि त॒न्वं॑ मे पाह्यायु॒र्दा अ॑ग्ने॒ऽस्यायु॑र्मे देहि ।\nव॒र्चो॒दा अ॑ग्नेऽसि॒ वर्चो॑ मे देहि ॥७॥",
    "index": 23,
    "shloka_num": 7
  },
  {
    "text": "२३ अग्ने॒ यन्मे॑ त॒न्वा॑ ऊ॒नं तन्म॒ आपृ॑ण ।\nइन्धा॑नास्त्वा श॒त हिमा॑ द्यु॒मन्त॒ समि॑धीमहि ॥८॥",
    "index": 24,
    "shloka_num": 8
  },
  {
    "text": "२४ वय॑स्वन्तो वय॒स्कृत॒ सह॑स्वन्तः सह॒स्कृत॑म् ।\nअग्ने॑ सपत्न॒दम्भ॑न॒मद॑ब्धासो॒ अदा॑भ्यम् ॥९॥",
    "index": 25,
    "shloka_num": 9
  },
  {
    "text": "२५ चित्रा॑वसो स्व॒स्ति ते॑ पा॒रम॑शीय ।\nसं त्वम॑ग्ने॒ सूर्य॑स्य॒ वर्च॑सागथाः॒ समृषी॑णा स्तु॒तेन॑ ॥१०॥",
    "index": 26,
    "shloka_num": 10
  },
  {
    "text": "॥ २६ सं प्रि॒येण॒ धाम्ना॒ सम॒हमायु॑षा॒ सं वर्च॑सा॒ सं प्र॒जया॒ स रा॒यस्पोषे॑ण ग्मिषीय ।\nअन्ध॒ स्थान्धो॑ वो भक्षीय॒ मह॑ स्थ॒ महो॑ वो भक्षीय ॥११॥",
    "index": 27,
    "shloka_num": 11
  },
  {
    "text": "॥ २७ ऊर्ज॒ स्थोर्जं॑ वो भक्षीय रा॒यस्पोष॑ स्थ रा॒यस्पोषं॑ वो भक्षीय ।\nरेव॑ती॒ रम॑ध्वम॒स्मिन् योना॑ अ॒स्मिन् गोष्ठे॒ऽस्मिन् क्षये॒ऽस्मिँल्लो॒के॒ ॥१२॥",
    "index": 28,
    "shloka_num": 12
  },
  {
    "text": "२८ इ॒हैव स्ते॒तो माप॑गात ।\nस॒ हि॒तासि॑ विश्वरू॒प्यू॒र्जा मावि॑श गौप॒त्येन॑ ॥१३॥",
    "index": 29,
    "shloka_num": 13
  },
  {
    "text": "२९ उप॑ त्वाग्ने दि॒वेदि॑वे॒ दोषा॑वस्तर्धि॒या व॒यम् ।\nनमो॒ भर॑न्त॒ एम॑सि ॥१४॥",
    "index": 30,
    "shloka_num": 14
  },
  {
    "text": "३० राज॑न्तमध्व॒राणां॑ गो॒पामृ॒तस्य॒ दीदि॑विम् ।\nवर्ध॑मान॒ स्वे दमे॑ ॥१५॥",
    "index": 31,
    "shloka_num": 15
  },
  {
    "text": "३१ स नः॑ पि॒तेव॑ सू॒नवेऽग्ने॑ सूपाय॒नो भ॑व ।\nसच॑स्वा नः स्व॒स्तये॑ ॥१६॥",
    "index": 32,
    "shloka_num": 16
  },
  {
    "text": "३२ अग्ने॒ त्वं नो॒ अन्त॑म उ॒त त्रा॒ता शि॒वो भ॑वा वरू॒थ्यः॑ ।\nवसु॑र॒ग्निर्वसु॑श्रवा॒ अच्छा॑ नक्षि द्यु॒मत्त॑म र॒यिं दाः॑ ॥१७॥",
    "index": 33,
    "shloka_num": 17
  },
  {
    "text": "३३ (१४३) तं त्वा॑ शोचिष्ठ दीदिवः सु॒म्नाय॑ नू॒नमी॑महे॒ सखि॑भ्यः ।\nस नो॑ बोधि श्रु॒धी हव॑मुरु॒ष्या णो॑ अघाय॒तः सम॑स्मात् ॥१८॥",
    "index": 34,
    "shloka_num": 18
  },
  {
    "text": "३४ इळ॒ एह्यदि॑त॒ एहि॑ काम्या॒ एहि॑ ।\nमयि॑ वः काम॒धर॑णं भूयात् ॥१९॥",
    "index": 35,
    "shloka_num": 19
  },
  {
    "text": "३५ सो॒मान॒ स्वर॑णं कृणु॒हि ब्र॑ह्मणस्पते ।\nक॒क्षीव॑न्तं॒ य औ॑शि॒जः ॥२०॥",
    "index": 36,
    "shloka_num": 20
  },
  {
    "text": "॥ ३६ यो रे॒वान्यो अ॑मीव॒हा व॑सु॒वित् पु॑ष्टि॒वर्ध॑नः ।\nस नः॑ सिषक्तु॒ यस्तु॒रः ॥२१॥",
    "index": 37,
    "shloka_num": 21
  },
  {
    "text": "॥ ३७ मा नः॒ श सो॒ अर॑रुषो धू॒र्तिः प्रण॒ङ्मर्त्य॑स्य ।\nरक्षा॑ णो ब्रह्मणस्पते ॥२२॥",
    "index": 38,
    "shloka_num": 22
  },
  {
    "text": "॥ ३८ महि॑ त्री॒णामवो॑ऽस्तु द्यु॒क्षं मि॒त्रस्या॑र्य॒म्णः ।\nदु॒रा॒धर्षं॒ वरु॑णस्य ॥२३॥",
    "index": 39,
    "shloka_num": 23
  },
  {
    "text": "३९ न॒हि तेषा॑म॒मा च॒न नाध्व॑सु वार॒णेषु॑ ।\nईशे॑ रि॒पुर॒घश॑ सः ॥२४॥",
    "index": 40,
    "shloka_num": 24
  },
  {
    "text": "४० ते हि पु॒त्रासो॒ अदि॑तेः॒ प्र जी॒वसे॒ मर्त्या॑य ।\nज्योति॒र्यच्छ॒न्त्यज॑स्रम् ॥२५॥",
    "index": 41,
    "shloka_num": 25
  },
  {
    "text": "४१ क॒दा च॒न स्त॒रीर॑सि॒ नेन्द्र॑ सश्चसि दा॒शुषे॑ ।\nउ॒पोपेन्नु म॑घव॒न् भूय॒ इन्नु ते॒ दानं॑ दे॒वस्य॑ पृच्यते ॥२६॥",
    "index": 42,
    "shloka_num": 26
  },
  {
    "text": "४२ तत् स॑वि॒तुर्वरे॑ण्यं॒ भर्गो॑ दे॒वस्य॑ धीमहि ।\nधियो॒ यो नः॑ प्रचो॒दया॑त् ॥२७॥",
    "index": 43,
    "shloka_num": 27
  },
  {
    "text": "४३ परि॑ ते दू॒ळभो॒ रथो॒ऽस्माँ३ अ॑श्नोतु वि॒श्वतः॑ ।\nयेन॒ रक्ष॑सि दा॒शुषः॑ ॥ समि॑द्धो मा॒सम॑र्धय प्र॒जया॑ च॒ धने॑न च ॥२८॥",
    "index": 44,
    "shloka_num": 28
  },
  {
    "text": "(३) ४४ भूर्भुवः॒ स्वः॑ सुप्र॒जाः प्र॒जया॑ भूयासम् ।\nसु॒वीरो॑ वी॒रैः सु॒पोषः॒ पोषैः॑ ॥१॥",
    "index": 45,
    "shloka_num": 1
  },
  {
    "text": "४५ नर्य॑ प्र॒जां मे॑ पाहि॒ शस्य॑ प॒शून् मे॑ पाहि ।\nआग॑न्म वि॒श्ववे॑दसम॒स्मभ्यं॑ वसु॒वित्त॑मम् ॥२४॥",
    "index": 46,
    "shloka_num": 24
  },
  {
    "text": "६ ॥ अग्ने॑ सम्राळ॒भि द्यु॒म्नम॒भि सह॒ आय॑च्छस्व ।\nअ॒यम॒ग्निर्गृ॒हप॑ति॒र्गार्ह॑पत्यः प्र॒जावान्वसु॒वित्त॑म ॥३॥",
    "index": 47,
    "shloka_num": 3
  },
  {
    "text": "४७ अग्ने॑ गृहपते॒ऽभि द्यु॒म्नम॒भि सह॒ आय॑च्छस्व ।\nगृहा॒ मा बि॑भीत॒ मा वे॑पध्व॒मूर्जं॒ बिभ्र॑त॒ एम॑सि ॥४॥",
    "index": 48,
    "shloka_num": 4
  },
  {
    "text": "४८ ऊर्जं॒ बिभ्र॑द्वः सु॒मनाः॑ सुमे॒धा गृ॒हानैमि॒ मन॑सा॒ मोद॑मानः ।\nयेषा॑म॒ध्येति॑ प्र॒वस॒न्येषु॑ सौमन॒सो ब॒हुः ॥५॥",
    "index": 49,
    "shloka_num": 5
  },
  {
    "text": "४९ गृ॒हानुप॑ह्वयामहे॒ ते नो॑ जानन्तु जान॒तः ।\nउप॑हूता इ॒ह गाव॒ उप॑हूता अजा॒वयः॑ ॥६॥",
    "index": 50,
    "shloka_num": 6
  },
  {
    "text": "५० अथो॒ अन्न॑स्य की॒लाल॒ उप॑हूतो गृ॒हेषु॑ नः ।\nक्षेमा॑य वः॒ शान्त्यै॒ प्रप॑द्ये ।\nशि॒व श॒ग्म शं॒योः शं॒योः ॥७॥",
    "index": 51,
    "shloka_num": 7
  },
  {
    "text": "(४) ५१ प्र॒घा॒सिनो॑ हवामहे म॒रुत॑श्च रि॒शाद॑सः ।\nक॒र॒म्भेण॑ स॒जोष॑सः ॥१॥",
    "index": 52,
    "shloka_num": 1
  },
  {
    "text": "५२ यद् ग्रामे॒ यदर॑ण्ये॒ यत्स॒भायां॒ यदि॑न्द्रि॒ये ।\nयदेन॑श्चकृ॒मा व॒यमि॒दं तदव॑यजामहे॒ स्वाहा॑ ॥२५॥",
    "index": 53,
    "shloka_num": 25
  },
  {
    "text": "३ मो षू ण॑ इ॒न्द्रात्र॑ पृ॒त्सु देवै॒रस्ति॒ हि ष्मा॑ ते शुष्मिन्नव॒याः ।\nम॒हश्चि॒द्यस्य॑ मी॒ळहुषो॑ य॒व्या ह॒विष्म॑तो म॒रुतो॒ वन्द॑ते॒ गीः ॥३॥",
    "index": 54,
    "shloka_num": 3
  },
  {
    "text": "५४ (१६४) अक्र॒न् कर्म॑ कर्म॒कृतः॑ स॒ह वा॒चा म॑यो॒भुवा॑ ।\nदे॒वेभ्यः॒ कर्म॑ कृ॒त्वास्तं॒ प्रेत॑ सचाभुवः ॥४॥",
    "index": 55,
    "shloka_num": 4
  },
  {
    "text": "५५ अव॑भृथ निचुम्पुण निचे॒रुर॑सि निचुम्पुणः ।\nअव॑ दे॒वैर्दे॒वकृ॑त॒मेनो॑ऽयासिष॒मव॒ मर्त्यै॒र्मर्त्य॑कृतं पुरु॒राव्णो॑ देव रि॒षस्पा॑हि ॥५॥",
    "index": 56,
    "shloka_num": 5
  },
  {
    "text": "(५) ५६ पू॒र्णा द॑र्वि॒ परा॑ पत॒ सुपू॑र्णा॒ पुन॒रा प॑त ।\nव॒स्नेव॒ विक्री॑णावहा॒ इष॒मूर्ज शतक्रतो ॥१॥",
    "index": 57,
    "shloka_num": 1
  },
  {
    "text": "५७ दे॒हि मे॒ ददा॑मि ते॒ नि मे॑ धेहि॒ नि ते॑ दधौ ।\nनि॒हारं॑ निह॑रामि ते नि॒हारं॒ निह॑रासि मे॒ स्वाहा॑ ॥२॥",
    "index": 58,
    "shloka_num": 2
  },
  {
    "text": "(६) ५८ अक्ष॒न्नमी॑मदन्त॒ह्यव॑ प्रि॒या अ॑धूषत ।\nअस्तो॑षत॒ स्वभा॑नवो॒ विप्रा॒ नवि॑ष्ठया म॒ती योजा॒ न्वि॑न्द्र ते॒ हरी॑ ॥१॥",
    "index": 59,
    "shloka_num": 1
  },
  {
    "text": "५९ सु॒सं॒दृशं॑ त्वा व॒यं मघ॑वन् वन्दिषी॒महि॑ ।\nप्र नू॒नं पू॒र्णव॑न्धुर स्तु॒तो या॑सि॒ वशाँ॒३ अनु॒ योजा॒ न्वि॑न्द्र ते॒ हरी॑ ॥२॥",
    "index": 60,
    "shloka_num": 2
  },
  {
    "text": "६० मनो॒ न्वाहु॑वामहे नाराश॒सेन॒ स्तोमे॑न ।\nपि॒तॄ॒णां च॒ मन्म॑भिः ॥३॥",
    "index": 61,
    "shloka_num": 3
  },
  {
    "text": "६१ आ न॑ एतु॒ मनः॒ पुनः॒ क्रत्वे॒ दक्षा॑य जी॒वसे॑ ।\nज्योक् च॒ सूर्यं॑ दृ॒शे ॥४॥",
    "index": 62,
    "shloka_num": 4
  },
  {
    "text": "६२ पुन॑र्नः पितरो॒ मनो॒ ददा॑तु दैव्यो॒ जनः॑ ।\nजी॒वं व्रात॑ सचेमहि ॥५॥",
    "index": 63,
    "shloka_num": 5
  },
  {
    "text": "६३ व॒यँ सो॑म व्र॒ते तव॒ मन॑स्त॒नूषु॒ बिभ्र॑तः ।\nप्र॒जाव॑न्तः सचेमहि ॥६॥",
    "index": 64,
    "shloka_num": 6
  },
  {
    "text": "(७) ६४ ए॒ष ते॑ रुद्र भा॒गः स॒ह स्वस्राम्बि॑कया॒ तं जु॑षस्व॒ स्वाहा॑ ।\nए॒ष ते॑ रुद्र भा॒ग आ॒खुस्ते॑ प॒शुः ॥१॥",
    "index": 65,
    "shloka_num": 1
  },
  {
    "text": "६५ अव॑ रु॒द्रम॑दीम॒ह्यव॑ दे॒वं त्र्य॑म्बकम् ।\nयथा॑ नो॒ वस्य॑स॒स्कर॒द्यथा॑ नः॒ श्रेय॑स॒स्कर॒द्यद्यथा॑ नो व्यवसा॒यया॑त् ॥२॥",
    "index": 66,
    "shloka_num": 2
  },
  {
    "text": "६६ भे॒ष॒जम॑सि भेष॒जं गवेऽश्वा॑य॒ पुरु॑षाय भेष॒जम् ।\nसु॒गं मे॒षाय॑ मे॒ष्यै ॥३॥",
    "index": 67,
    "shloka_num": 3
  },
  {
    "text": "६७ त्र्य॑म्बकं यजामहे सुग॒न्धिं पु॑ष्टि॒वर्ध॑नम् ।\nउ॒र्वा॒रु॒कमि॑व॒ बन्ध॑नान्मृ॒त्योर्मु॑क्षीय॒ मामृता॑त् ॥४॥",
    "index": 68,
    "shloka_num": 4
  },
  {
    "text": "६८ त्र्य॑म्बकं यजामहे सुग॒न्धिं प॑ति॒वेद॑नम् ।\nउ॒र्वा॒रु॒कमि॑व॒ बन्ध॑नादि॒तो मु॑क्षीय॒ मामुतः॑ ॥५॥",
    "index": 69,
    "shloka_num": 5
  },
  {
    "text": "६९ ए॒तेन॑ रुद्राव॒सेन॑ प॒रो मूज॑व॒तोऽती॑हि ।\nअव॑ततधन्वा॒ पिना॑कावसः॒ कृत्ति॑वासा॒ अहि॑सन्नः शि॒वः शान्तोऽती॑हि ॥६॥",
    "index": 70,
    "shloka_num": 6
  },
  {
    "text": "(८) ७० वा॒जिनां॒ वाजो॑ऽवतु भ॒क्षो अस्मान् रेतः॑ सि॒क्तम॒मृतं॒ बला॑य ।\nविश्वे॑ दे॒वा अ॒भि यत् सं॑बभू॒वुस्तन्मा॑ धिनोतु प्र॒जया॒ धने॑न ॥१॥",
    "index": 71,
    "shloka_num": 1
  },
  {
    "text": "७१ वा॒ज्य॒हं वाजिन॒स्यो॑पहूत॒ उप॑हूतस्य भक्षयामि ।\nवाजे॑ वा॒जी भूयासम् ॥२॥",
    "index": 72,
    "shloka_num": 2
  },
  {
    "text": "७२ स॒वि॒त्रा प्रसू॑ता॒ दैव्य॒ आप॑ उ॑दन्तु ते त॒नूम् ।\nदी॒र्घा॒यु॒त्वाय॒ वर्चसे ॥३॥",
    "index": 73,
    "shloka_num": 3
  },
  {
    "text": "७३ (१८३) क॒श्यप॑स्य त्र्यायु॒षं ज॒मद॑ग्नेस्त्र्यायु॒षम् ।\nयद्दे॒वानां॑ त्र्यायु॒षं तन्मे॑ अस्तु त्र्यायु॒षम् ॥४॥",
    "index": 74,
    "shloka_num": 4
  },
  {
    "text": "७४ येन॑ धा॒ता बृह॒स्पते॒रिन्द्र॑स्य॒ चायु॒षेऽव॑पत् ।\nतेन॑ ते वपामि॒ ब्रह्म॑णा जी॒वात॑वे॒ जीव॑नाय ॥५॥",
    "index": 75,
    "shloka_num": 5
  },
  {
    "text": "७५ दी॒र्घा॒यु॒त्वाय॒ बला॑य॒ वर्च॑से ।\nसु॒प्र॒जा॒स्त्वाय॑ चासा॒ अथो॑ जीव श॒रदः॑ शतम् ॥६॥",
    "index": 76,
    "shloka_num": 6
  },
  {
    "text": "(९) ७६ (१८६) ॥इति शुक्लयजुः काण्वसंहितायां तृतीयोऽध्यायः ॥३॥",
    "index": 77,
    "shloka_num": 3
  },
  {
    "text": "”",
    "index": 78,
    "shloka_num": null
  }
]
