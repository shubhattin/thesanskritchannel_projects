[
  {
    "text": "५ उचथ्य आङ्गिरसः । पवमानः सोमः । गायत्री ।",
    "index": 0,
    "shloka_num": null
  },
  {
    "text": "उत्ते॒ शुष्मा॑स ईरते॒ सिन्धो॑रू॒र्मेरि॑व स्व॒नः ।\nवा॒णस्य॑ चोदया प॒विम् ॥१॥",
    "index": 1,
    "shloka_num": 1
  },
  {
    "text": "प्र॒स॒वे त॒ उदी॑रते ति॒स्रो वाचो॑ मख॒स्युवः॑ ।\nयदव्य॒ एषि॒ सान॑वि ॥२॥",
    "index": 2,
    "shloka_num": 2
  },
  {
    "text": "अव्यो॒ वारे॒ परि॑ प्रि॒यं हरिं॑ हिन्व॒न्त्यद्रि॑भिः ।\nपव॑मानं मधु॒श्चुत॑म् ॥३॥",
    "index": 3,
    "shloka_num": 3
  },
  {
    "text": "आ प॑वस्व मदिन्तम प॒वित्रं॒ धार॑या कवे ।\nअ॒र्कस्य॒ योनि॑मा॒सद॑म् ॥४॥",
    "index": 4,
    "shloka_num": 4
  },
  {
    "text": "स प॑वस्व मदिन्तम॒ गोभि॑रञ्जा॒नो अ॒क्तुभिः॑ ।\nइन्द॒विन्द्रा॑य पी॒तये॑ ॥५॥",
    "index": 5,
    "shloka_num": 5
  }
]
