[
  {
    "text": "३ मैत्रावरुणिर्वसिष्ठ: । उषस: । त्रिष्टुप् ।",
    "index": 0,
    "shloka_num": null
  },
  {
    "text": "प्रति॒ स्तोमे॑भिरु॒षसं॒ वसि॑ष्ठा गी॒र्भिर्विप्रा॑सः प्रथ॒मा अ॑बुध्रन् ।",
    "index": 1,
    "shloka_num": null
  },
  {
    "text": "वि॒व॒र्तय॑न्तीं॒ रज॑सी॒ सम॑न्ते आविष्कृण्व॒तीं भुव॑नानि॒ विश्वा॑ ॥१॥",
    "index": 2,
    "shloka_num": 1
  },
  {
    "text": "ए॒षा स्या नव्य॒मायु॒र्दधा॑ना गू॒ढ्वी तमो॒ ज्योति॑षो॒षा अ॑बोधि ।",
    "index": 3,
    "shloka_num": null
  },
  {
    "text": "अग्र॑ एति युव॒तिरह्र॑याणा॒ प्राचि॑कित॒त्सूर्यं॑ य॒ज्ञम॒ग्निम् ॥२॥",
    "index": 4,
    "shloka_num": 2
  },
  {
    "text": "अश्वा॑वती॒र्गोम॑तीर्न उ॒षासो॑ वी॒रव॑ती॒: सद॑मुच्छन्तु भ॒द्राः ।",
    "index": 5,
    "shloka_num": null
  },
  {
    "text": "घृ॒तं दुहा॑ना वि॒श्वत॒: प्रपी॑ता यू॒यं पा॑त स्व॒स्तिभि॒: सदा॑ नः ॥३॥",
    "index": 6,
    "shloka_num": 3
  }
]
