[
  {
    "text": "६ बार्हस्पत्यो भरद्वाज: ।पूषा । गायत्री, ६ अनुष्टप् ।",
    "index": 0,
    "shloka_num": null
  },
  {
    "text": "य ए॑नमा॒दिदे॑शति कर॒म्भादिति॑ पू॒षण॑म् । न तेन॑ दे॒व आ॒दिशे॑ ॥१॥",
    "index": 1,
    "shloka_num": 1
  },
  {
    "text": "उ॒त घा॒ स र॒थीत॑म॒: सख्या॒ सत्प॑तिर्यु॒जा । इन्द्रो॑ वृ॒त्राणि॑ जिघ्नते ॥२॥",
    "index": 2,
    "shloka_num": 2
  },
  {
    "text": "उ॒तादः प॑रु॒षे गवि॒ सूर॑श्च॒क्रं हि॑र॒ण्यय॑म् । न्यै॑रयद्र॒थीत॑मः ॥३॥",
    "index": 3,
    "shloka_num": 3
  },
  {
    "text": "यद॒द्य त्वा॑ पुरुष्टुत॒ ब्रवा॑म दस्र मन्तुमः । तत्सु नो॒ मन्म॑ साधय ॥४॥",
    "index": 4,
    "shloka_num": 4
  },
  {
    "text": "इ॒मं च॑ नो ग॒वेष॑णं सा॒तये॑ सीषधो ग॒णम् । आ॒रात्पू॑षन्नसि श्रु॒तः ॥५॥",
    "index": 5,
    "shloka_num": 5
  },
  {
    "text": "आ ते॑ स्व॒स्तिमी॑मह आ॒रेअ॑घा॒मुपा॑वसुम् । अ॒द्या च॑ स॒र्वता॑तये॒ श्वश्च॑ स॒र्वता॑तये ॥६॥",
    "index": 6,
    "shloka_num": 6
  }
]
