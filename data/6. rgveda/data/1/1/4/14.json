[
  {
    "text": "५ वामदेवो गौतमः । अग्निः(लिङ्गोक्तदेवता इति एके) ।त्रिष्टुप् ।",
    "index": 0,
    "shloka_num": null
  },
  {
    "text": "प्रत्य॒ग्निरु॒षसो॑ जा॒तवे॑दा॒ अख्य॑द् दे॒वो रोच॑माना॒ महो॑भिः  ।",
    "index": 1,
    "shloka_num": null
  },
  {
    "text": "आ ना॑सत्योरुगा॒या रथे॑ने॒मं य॒ज्ञमुप॑ नो यात॒मच्छ॑  ॥१॥",
    "index": 2,
    "shloka_num": 1
  },
  {
    "text": "ऊ॒र्ध्वं के॒तुं स॑वि॒ता दे॒वो अ॑श्रे॒ज्ज्योति॒र्विश्व॑स्मै॒ भुव॑नाय कृ॒ण्वन्  ।",
    "index": 3,
    "shloka_num": null
  },
  {
    "text": "आप्रा॒ द्यावा॑पृथि॒वी अ॒न्तरि॑क्षं॒ वि सूर्यो॑ र॒श्मिभि॒श्चेकि॑तानः  ॥२॥",
    "index": 4,
    "shloka_num": 2
  },
  {
    "text": "आ॒वह॑न्त्यरु॒णीर्ज्योति॒षागा॑न्म॒ही चि॒त्रा र॒श्मिभि॒श्चेकि॑ताना  ।",
    "index": 5,
    "shloka_num": null
  },
  {
    "text": "प्र॒बो॒धय॑न्ती सुवि॒ताय॑ दे॒व्यु१षा ई॑यते सु॒युजा॒ रथे॑न  ॥३॥",
    "index": 6,
    "shloka_num": 3
  },
  {
    "text": "आ वां॒ वहि॑ष्ठा इ॒ह ते व॑हन्तु॒ रथा॒ अश्वा॑स उ॒षसो॒ व्यु॑ष्टौ  ।",
    "index": 7,
    "shloka_num": null
  },
  {
    "text": "इ॒मे हि वां॑ मधु॒पेया॑य॒ सोमा॑ अ॒स्मिन् य॒ज्ञे वृ॑षणा मादयेथाम्  ॥४॥",
    "index": 8,
    "shloka_num": 4
  },
  {
    "text": "अना॑यतो॒ अनि॑बद्धः क॒थायं न्य॑ङ्ङुत्ता॒नोऽव॑ पद्यते॒ न  ।",
    "index": 9,
    "shloka_num": null
  },
  {
    "text": "कया॑ याति स्व॒धया॒ को द॑दर्श दि॒वः स्क॒म्भः समृ॑तः पाति॒ नाक॑म्  ॥५॥",
    "index": 10,
    "shloka_num": 5
  }
]
