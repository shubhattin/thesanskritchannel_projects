४ मनुर्वैवस्वत:  । विश्वे देवा:  । १ गायत्री , २ पुरउष्णिक् , ३ बृहती , ४ अनुष्टुप्  ।
न॒हि वो॒ अस्त्य॑र्भ॒को देवा॑सो॒ न कु॑मार॒कः  । विश्वे॑ स॒तोम॑हान्त॒ इत्  ॥१॥
इति॑ स्तु॒तासो॑ असथा रिशादसो॒ ये स्थ त्रय॑श्च त्रिं॒शच्च॑  । मनो॑र्देवा यज्ञियासः  ॥२॥
ते न॑स्त्राध्वं॒ ते॑ऽवत॒ त उ॑ नो॒ अधि॑ वोचत  । मा न॑: प॒थः पित्र्या॑न्मान॒वादधि॑ दू॒रं नै॑ष्ट परा॒वत॑:  ॥३॥
ये दे॑वास इ॒ह स्थन॒ विश्वे॑ वैश्वान॒रा उ॒त  । अ॒स्मभ्यं॒ शर्म॑ स॒प्रथो॒ गवेऽश्वा॑य यच्छत  ॥४॥
