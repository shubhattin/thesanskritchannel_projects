[
  {
    "text": "५ उचथ्य आङ्गिरसः । पवमानः सोमः । गायत्री ।",
    "index": 0,
    "shloka_num": null
  },
  {
    "text": "परि॑ द्यु॒क्षः स॒नद्र॑यि॒र्भर॒द्वाजं॑ नो॒ अन्ध॑सा ।\nसु॒वा॒नो अ॑र्ष प॒वित्र॒ आ ॥१॥",
    "index": 1,
    "shloka_num": 1
  },
  {
    "text": "तव॑ प्र॒त्नेभि॒रध्व॑भि॒रव्यो॒ वारे॒ परि॑ प्रि॒यः ।\nस॒हस्र॑धारो या॒त्तना॑ ॥२॥",
    "index": 2,
    "shloka_num": 2
  },
  {
    "text": "च॒रुर्न यस्तमी॑ङ्ख॒येन्दो॒ न दान॑मीङ्खय ।\nव॒धैर्व॑धस्नवीङ्खय ॥३॥",
    "index": 3,
    "shloka_num": 3
  },
  {
    "text": "नि शुष्म॑मिन्दवेषां॒ पुरु॑हूत॒ जना॑नाम् ।\nयो अ॒स्माँ आ॒दिदे॑शति ॥४॥",
    "index": 4,
    "shloka_num": 4
  },
  {
    "text": "श॒तं न॑ इन्द ऊ॒तिभिः॑ स॒हस्रं॑ वा॒ शुची॑नाम् ।\nपव॑स्व मंह॒यद्र॑यिः ॥५॥",
    "index": 5,
    "shloka_num": 5
  }
]
