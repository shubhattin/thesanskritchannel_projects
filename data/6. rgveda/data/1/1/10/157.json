[
  {
    "text": "५ भुवन आप्त्यः, साधनो वा भौवनः ।विश्वेदेवाः । द्विपदा त्रिष्टुप् ।",
    "index": 0,
    "shloka_num": null
  },
  {
    "text": "इ॒मा नु कं॒ भुव॑ना सीषधा॒मेन्द्र॑श्च॒ विश्वे॑ च दे॒वाः  ॥१",
    "index": 1,
    "shloka_num": null
  },
  {
    "text": "य॒ज्ञं च॑ नस्त॒न्वं॑ च प्र॒जां चा॑ऽऽदि॒त्यैरिन्द्र॑: स॒ह ची॑कॢपाति  ॥१॥ २",
    "index": 2,
    "shloka_num": null
  },
  {
    "text": "आ॒दि॒त्यैरिन्द्र॒: सग॑णो म॒रुद्भि॑र॒स्माकं॑ भूत्ववि॒ता त॒नूना॑म्  ॥३",
    "index": 3,
    "shloka_num": null
  },
  {
    "text": "ह॒त्वाय॑ दे॒वा असु॑रा॒न्यदाय॑न्दे॒वा दे॑व॒त्वम॑भि॒रक्ष॑माणाः  ॥२॥ ४",
    "index": 4,
    "shloka_num": null
  },
  {
    "text": "प्र॒त्यञ्च॑म॒र्कम॑नय॒ञ्छची॑भि॒रादित्स्व॒धामि॑षि॒रां पर्य॑पश्यन्  ॥३॥ ५",
    "index": 5,
    "shloka_num": null
  }
]
