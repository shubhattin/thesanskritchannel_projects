[
    {
        "text": "अथ श्रीमन्नारायणीयम्",
        "index": 0,
        "shloka_num": null
    },
    {
        "text": "एकोनवतितमम् दशकम्",
        "index": 1,
        "shloka_num": null
    },
    {
        "text": "वृकासुर कथा भृगु परीक्षणं च",
        "index": 2,
        "shloka_num": null
    },
    {
        "text": "रमाजाने जाने यदिह तव भक्तेषु विभवो",
        "index": 3,
        "shloka_num": null
    },
    {
        "text": "न सद्यस्सम्पद्यस्तदिह मदकृत्त्वादशमिनाम् ।\nप्रशान्तिं कृत्वैव प्रदिशसि तत: काममखिलं\nप्रशान्तेषु क्षिप्रं न खलु भवदीये च्युतिकथा ॥१॥",
        "index": 4,
        "shloka_num": 1
    },
    {
        "text": "सद्य: प्रसादरुषितान् विधिशङ्करादीन्\nकेचिद्विभो निजगुणानुगुणं भजन्त: ।\nभ्रष्टा भवन्ति बत कष्टमदीर्घदृष्ट्या\nस्पष्टं वृकासुर उदाहरणं किलास्मिन् ॥२॥",
        "index": 5,
        "shloka_num": 2
    },
    {
        "text": "शकुनिज: स तु नारदमेकदा\nत्वरिततोषमपृच्छदधीश्वरम् ।\nस च दिदेश गिरीशमुपासितुं\nन तु भवन्तमबन्धुमसाधुषु ॥३॥",
        "index": 6,
        "shloka_num": 3
    },
    {
        "text": "तपस्तप्त्वा घोरं स खलु कुपित: सप्तमदिने\nशिर: छित्वा सद्य: पुरहरमुपस्थाप्य पुरत: ।\nअतिक्षुद्रं रौद्रं शिरसि करदानेन निधनं\nजगन्नाथाद्वव्रे भवति विमुखानां क्व शुभधी: ॥४॥",
        "index": 7,
        "shloka_num": 4
    },
    {
        "text": "मोक्तारं बन्धमुक्तो हरिणपतिरिव प्राद्रवत्सोऽथ रुद्रं\nदैत्यात् भीत्या स्म देवो दिशि दिशि वलते पृष्ठतो दत्तदृष्टि: ।\nतूष्णीके सर्वलोके तव पदमधिरोक्ष्यन्तमुद्वीक्ष्य शर्वं\nदूरादेवाग्रतस्त्वं पटुवटुवपुषा तस्थिषे दानवाय ॥५॥",
        "index": 8,
        "shloka_num": 5
    },
    {
        "text": "भद्रं ते शाकुनेय भ्रमसि किमधुना त्वं पिशाचस्य वाचा\nसन्देहश्चेन्मदुक्तौ तव किमु न करोष्यङ्गुलीमङ्गमौलौ ।\nइत्थं त्वद्वाक्यमूढ: शिरसि कृतकर: सोऽपतच्छिन्नपातं\nभ्रंशो ह्येवं परोपासितुरपि च गति: शूलिनोऽपि त्वमेव ॥६॥",
        "index": 9,
        "shloka_num": 6
    },
    {
        "text": "भृगुं किल सरस्वतीनिकटवासिनस्तापसा:\nत्रिमूर्तिषु समादिशन्नधिकसत्त्वतां वेदितुम् ।\nअयं पुनरनादरादुदितरुद्धरोषे विधौ\nहरेऽपि च जिहिंसिषौ गिरिजया धृते त्वामगात् ॥७॥",
        "index": 10,
        "shloka_num": 7
    },
    {
        "text": "सुप्तं रमाङ्कभुवि पङ्कजलोचनं त्वां\nविप्रे विनिघ्नति पदेन मुदोत्थितस्त्वम् ।\nसर्वं क्षमस्व मुनिवर्य भवेत् सदा मे\nत्वत्पादचिह्नमिह भूषणमित्यवादी: ॥८॥",
        "index": 11,
        "shloka_num": 8
    },
    {
        "text": "निश्चित्य ते च सुदृढं त्वयि बद्धभावा:\nसारस्वता मुनिवरा दधिरे विमोक्षम् ।\nत्वामेवमच्युत पुनश्च्युतिदोषहीनं\nसत्त्वोच्चयैकतनुमेव वयं भजाम: ॥९॥",
        "index": 12,
        "shloka_num": 9
    },
    {
        "text": "जगत्सृष्ट्यादौ त्वां निगमनिवहैर्वन्दिभिरिव\nस्तुतं विष्णो सच्चित्परमरसनिर्द्वैतवपुषम् ।\nपरात्मानं भूमन् पशुपवनिताभाग्यनिवहं\nपरीतापश्रान्त्यै पवनपुरवासिन् परिभजे ॥१०॥",
        "index": 13,
        "shloka_num": null
    }
]