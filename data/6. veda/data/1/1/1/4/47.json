[
  {
    "text": "४ वामदेवो गौतमः । इन्द्रवायू, १ वायुः । अनुष्टुप् ।",
    "index": 0,
    "shloka_num": null
  },
  {
    "text": "वायो॑ शु॒क्रो अ॑यामि ते॒ मध्वो॒ अग्रं॒ दिवि॑ष्टिषु ।\nआ या॑हि॒ सोम॑पीतये स्पा॒र्हो दे॑व नि॒युत्व॑ता ॥१॥",
    "index": 1,
    "shloka_num": 1
  },
  {
    "text": "इन्द्र॑श्च वायवेषां॒ सोमा॑नां पी॒तिम॑र्हथः ।\nयु॒वां हि यन्तीन्द॑वो नि॒म्नमापो॒ न स॒ध्र्य॑क् ॥२॥",
    "index": 2,
    "shloka_num": 2
  },
  {
    "text": "वाय॒विन्द्र॑श्च शु॒ष्मिणा॑ स॒रथं॑ शवसस्पती ।\nनि॒युत्व॑न्ता न ऊ॒तय॒ आ या॑तं॒ सोम॑पीतये ॥३॥",
    "index": 3,
    "shloka_num": 3
  },
  {
    "text": "या वां॒ सन्ति॑ पुरु॒स्पृहो॑ नि॒युतो॑ दा॒शुषे॑ नरा ।\nअ॒स्मे ता य॑ज्ञवाह॒सेन्द्र॑वायू॒ नि य॑च्छतम् ॥४॥",
    "index": 4,
    "shloka_num": 4
  }
]
