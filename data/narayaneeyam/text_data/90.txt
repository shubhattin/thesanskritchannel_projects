अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

नवतितमम् दशकम्
navatitamam dashakam

The Ninetieth group of Ten shlokas

विष्णु महत्त्व स्थापनम्
viShNu mahattva sthApanam

Establishing the Glory of Vishnu

वृकभृगुमुनिमोहिन्यम्बरीषादिवृत्ते-
ष्वयि तव हि महत्त्वं सर्वशर्वादिजैत्रम् ।
स्थितमिह परमात्मन् निष्कलार्वागभिन्नं
किमपि यदवभातं तद्धि रूपं तवैव ॥१॥
vRkabhRgumunimohinyambarIShAdivRtte-
Shvayi tava hi mahattvaM sarvasharvAdijaitram 
sthitamiha paramAtman niShkalArvAgabhinnaM
kimapi yadavabhAtaM taddhi rUpaM tavaiva 1

वृकभृगुमुनिमोहिन्यम्बरीषादिवृत्ते-
The incidents with Vrikasura, Sage Bhrigu, Mohini, Ambarisha and others,
ष्वयि तव हि महत्त्वं सर्वशर्वादिजैत्रम् ।
depict your glory alone, which is victorious over Indra, Shiva and others!
स्थितमिह परमात्मन् निष्कलार्वागभिन्नं
It is established now, O Supreme Being! Non-Apparent, Apparent, or Non-dual,
किमपि यदवभातं तद्धि रूपं तवैव ॥१॥
whatever is indescribable, or understood, all of it points to your form itself!

मूर्तित्रयेश्वरसदाशिवपञ्चकं यत्
प्राहु: परात्मवपुरेव सदाशिवोऽस्मिन् ।
तत्रेश्वरस्तु स विकुण्ठपदस्त्वमेव
त्रित्वं पुनर्भजसि सत्यपदे त्रिभागे ॥२॥
mUrtitrayeshvarasadAshivapanchakaM yat
prAhuH parAtmavapureva sadAshivosmin 
tatreshvarastu sa vikuNThapadastvameva
tritvaM punarbhajasi satyapade tribhAge 2

मूर्तित्रयेश्वरसदाशिवपञ्चकं यत्
The trinity, the five-fold expression of Shiva, that which is
प्राहु: परात्मवपुरेव सदाशिवोऽस्मिन् ।
spoken of as Sada-Shiva, you are verily it, O Supreme One!
तत्रेश्वरस्तु स विकुण्ठपदस्त्वमेव
You are Ishwara, and you are Vishnu in the abode of Vaikuntha!
त्रित्वं पुनर्भजसि सत्यपदे त्रिभागे ॥२॥
You yourself are manifest as Brahma in Satya loka too, by assuming a three-fold manifestation!

तत्रापि सात्त्विकतनुं तव विष्णुमाहु:
धाता तु सत्त्वविरलो रजसैव पूर्ण: ।
सत्त्वोत्कटत्वमपि चास्ति तमोविकार-
चेष्टादिकञ्च तव शङ्करनाम्नि मूर्तौ ॥३॥
tatrApi sAttvikatanuM tava viShNumAhuH
dhAtA tu sattvaviralo rajasaiva pUrNaH 
sattvotkaTatvamapi chAsti tamovikAra-
cheShTAdikancha tava shankaranAmni mUrtau 3

तत्रापि सात्त्विकतनुं तव विष्णुमाहु:
There again, the Sattvic manifestation is referred to as Vishnu.
धाता तु सत्त्वविरलो रजसैव पूर्ण: ।
Brahma is filled with Rajas, with only a trace of Sattva,
सत्त्वोत्कटत्वमपि चास्ति तमोविकार-
and despite having an abundance of Sattva, with an expression of Tamas
चेष्टादिकञ्च तव शङ्करनाम्नि मूर्तौ ॥३॥
in all the activities, you yourself are known by the name of Shankara!

तं च त्रिमूर्त्यतिगतं परपूरुषं त्वां
शर्वात्मनापि खलु सर्वमयत्वहेतो: ।
शंसन्त्युपासनविधौ तदपि स्वतस्तु
त्वद्रूपमित्यतिदृढं बहु न: प्रमाणम् ॥४॥
taM cha trimUrtyatigataM parapUruShaM tvAM
sharvAtmanApi khalu sarvamayatvahetoH 
shaMsantyupAsanavidhau tadapi svatastu
tvadrUpamityatidRDhaM bahu naH pramANam 4

तं च त्रिमूर्त्यतिगतं परपूरुषं त्वां
That you, who is beyond even the trinity of Brahma, Vishnu and Shiva,
शर्वात्मनापि खलु सर्वमयत्वहेतो: ।
as even Sharva, because of the all-pervading nature,
शंसन्त्युपासनविधौ तदपि स्वतस्तु
don't people praise you thus, during Upasana! That is indeed
त्वद्रूपमित्यतिदृढं बहु न: प्रमाणम् ॥४॥
your true form, which is evident to us in many ways!

श्रीशङ्करोऽपि भगवान् सकलेषु तावत्
त्वामेव मानयति यो न हि पक्षपाती ।
त्वन्निष्ठमेव स हि नामसहस्रकादि
व्याख्यद्भवत्स्तुतिपरश्च गतिं गतोऽन्ते ॥५॥
shrIshankaropi bhagavAn sakaleShu tAvat
tvAmeva mAnayati yo na hi pakShapAtI 
tvanniShThameva sa hi nAmasahasrakAdi
vyAkhyadbhavatstutiparashcha gatiM gatonte 5

श्रीशङ्करोऽपि भगवान् सकलेषु तावत्
Even Bhagavan Shri Shankaracharya, in all that exists,
त्वामेव मानयति यो न हि पक्षपाती ।
he describes you alone, as he is not partial towards any!
त्वन्निष्ठमेव स हि नामसहस्रकादि
Devotion to you alone through Vishnu Sahasranama and other chants,
व्याख्यद्भवत्स्तुतिपरश्च गतिं गतोऽन्ते ॥५॥
describing your glories, he attained to the ultimate abode at the end!

मूर्तित्रयातिगमुवाच च मन्त्रशास्त्र-
स्यादौ कलायसुषमं सकलेश्वरं त्वाम् ।
ध्यानं च निष्कलमसौ प्रणवे खलूक्त्वा
त्वामेव तत्र सकलं निजगाद नान्यम् ॥६॥
mUrtitrayAtigamuvAcha cha mantrashAstra-
syAdau kalAyasuShamaM sakaleshvaraM tvAm 
dhyAnaM cha niShkalamasau praNave khalUktvA
tvAmeva tatra sakalaM nijagAda nAnyam 6

मूर्तित्रयातिगमुवाच च मन्त्रशास्त्र-
He also described you as being beyond the Trimurtis,
स्यादौ कलायसुषमं सकलेश्वरं त्वाम् ।
in the beginning of Mantra Shastra, as being the lord of everything, and of the hue of a blue water-lily!
ध्यानं च निष्कलमसौ प्रणवे खलूक्त्वा
And mentioning your meditation through the pure sound Pranava,
त्वामेव तत्र सकलं निजगाद नान्यम् ॥६॥
he mentioned you alone, and no other as being everything that exists!

समस्तसारे च पुराणसङ्ग्रहे
विसंशयं त्वन्महिमैव वर्ण्यते ।
त्रिमूर्तियुक्सत्यपदत्रिभागत:
परं पदं ते कथितं न शूलिन: ॥७॥
samastasAre cha purANasangrahe
visaMshayaM tvanmahimaiva varNyate 
trimUrtiyuksatyapadatribhAgataH
paraM padaM te kathitaM na shUlinaH 7

समस्तसारे च पुराणसङ्ग्रहे
In the collection of all Puranas, the essence of everything,
विसंशयं त्वन्महिमैव वर्ण्यते ।
it is your glories which are described without any doubt!
त्रिमूर्तियुक्सत्यपदत्रिभागत:
Inclusive of the Trimurtis who have been split into three, from the single Truth,
परं पदं ते कथितं न शूलिन: ॥७॥
that supreme abode of the beyond is said to be yours, and not even of Lord Shiva!

यत् ब्राह्मकल्प इह भागवतद्वितीय-
स्कन्धोदितं वपुरनावृतमीश धात्रे ।
तस्यैव नाम हरिशर्वमुखं जगाद
श्रीमाधव: शिवपरोऽपि पुराणसारे ॥८॥
yat brAhmakalpa iha bhAgavatadvitIya-
skandhoditaM vapuranAvRtamIsha dhAtre 
tasyaiva nAma harisharvamukhaM jagAda
shrImAdhavaH shivaparopi purANasAre 8

यत् ब्राह्मकल्प इह भागवतद्वितीय-
During brAhmakalpa, mentioned in the second skandha of bhAgavata-purANam,
स्कन्धोदितं वपुरनावृतमीश धात्रे ।
the description of your unbounded form, O Lord, which was shown to Brahma,
तस्यैव नाम हरिशर्वमुखं जगाद
that itself has been described by the names of Hari, Sharva and others
श्रीमाधव: शिवपरोऽपि पुराणसारे ॥८॥
by mAdhavAchArya in purANasAra, despite him being a staunch devotee of Shiva!

ये स्वप्रकृत्यनुगुणा गिरिशं भजन्ते
तेषां फलं हि दृढयैव तदीयभक्त्या।
व्यासो हि तेन कृतवानधिकारिहेतो:
स्कन्दादिकेषु तव हानिवचोऽर्थवादै: ॥९॥
ye svaprakRtyanuguNA girishaM bhajante
teShAM phalaM hi dRDhayaiva tadIyabhaktyA
vyAso hi tena kRtavAnadhikArihetoH
skandAdikeShu tava hAnivachorthavAdaiH 9

ये स्वप्रकृत्यनुगुणा गिरिशं भजन्ते
Those who, following their tendencies, worship Shiva,
तेषां फलं हि दृढयैव तदीयभक्त्या।
the results of their devotion are certain to be obtained.
व्यासो हि तेन कृतवानधिकारिहेतो:
Sage Vyasa himself has authoritatively mentioned this
स्कन्दादिकेषु तव हानिवचोऽर्थवादै: ॥९॥
in Sankda and other Puranas by showing you as inferior to him, but with deeper words of meaning.

भूतार्थकीर्तिरनुवादविरुद्धवादौ
त्रेधार्थवादगतय: खलु रोचनार्था: ।
स्कान्दादिकेषु बहवोऽत्र विरुद्धवादा:
त्वत्तामसत्वपरिभूत्युपशिक्षणाद्या: ॥१०॥
bhUtArthakIrtiranuvAdaviruddhavAdau
tredhArthavAdagatayaH khalu rochanArthAH 
skAndAdikeShu bahavotra viruddhavAdAH
tvattAmasatvaparibhUtyupashikShaNAdyAH 10

भूतार्थकीर्तिरनुवादविरुद्धवादौ
1)Stating attributes that already exist 2)Stating extrapolated truths 3)Stating assumed negations
त्रेधार्थवादगतय: खलु रोचनार्था: ।
Aren't these the three ways of beautifully presenting the essence of something!
स्कान्दादिकेषु बहवोऽत्र विरुद्धवादा:
In Skaanda and many other puranas, assumed negations exist
त्वत्तामसत्वपरिभूत्युपशिक्षणाद्या: ॥१०॥
regarding tamo guna in you, situations where you failed or instructed by others and such!

यत् किञ्चिदप्यविदुषाऽपि विभो मयोक्तं
तन्मन्त्रशास्त्रवचनाद्यभिदृष्टमेव ।
व्यासोक्तिसारमयभागवतोपगीत
क्लेशान् विधूय कुरु भक्तिभरं परात्मन् ॥११॥
yat kinchidapyaviduShApi vibho mayoktaM
tanmantrashAstravachanAdyabhidRShTameva 
vyAsoktisAramayabhAgavatopagIta
kleshAn vidhUya kuru bhaktibharaM parAtman 11

यत् किञ्चिदप्यविदुषाऽपि विभो मयोक्तं
What little has been spoken by me in my ignorance, O Vibhu,
तन्मन्त्रशास्त्रवचनाद्यभिदृष्टमेव ।
I have only said so by seeing the statements of Mantra Shastra!
व्यासोक्तिसारमयभागवतोपगीत
O Lord whose glories are sung by Vyasa as the essence of Bhaagavata Purana,
क्लेशान् विधूय कुरु भक्तिभरं परात्मन् ॥११॥
remove my afflictions and fill me with devotion, O Supreme One!
