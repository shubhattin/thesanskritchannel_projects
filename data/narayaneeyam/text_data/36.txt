ॐ नमो नारायणाय
AUM namo nArAyaNAya

अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

षट्त्रिंशम् दशकम्
ShaTtriMsham dashakam

The Thirty-sixth group of Ten shlokas

परशुराम चरितम्
parashurAma charitam

Incarnation as Parashurama

अत्रे: पुत्रतया पुरा त्वमनसूयायां हि दत्ताभिधो
जात: शिष्यनिबन्धतन्द्रितमना: स्वस्थश्चरन् कान्तया ।
दृष्टो भक्ततमेन हेहयमहीपालेन तस्मै वरान्
अष्टैश्वर्यमुखान् प्रदाय ददिथ स्वेनैव चान्ते वधम् ॥१॥
atreH putratayA purA tvamanasUyAyAM hi dattAbhidho
jAtaH shiShyanibandhatandritamanAH svasthashcharan kAntayA 
dRShTo bhaktatamena hehayamahIpAlena tasmai varAn
aShTaishvaryamukhAn pradAya daditha svenaiva chAnte vadham 1

अत्रे: पुत्रतया पुरा त्वमनसूयायां हि दत्ताभिधो
Long ago, as the son of Atri and Anasuya, you were born by the name of Dattatreya!
जात: शिष्यनिबन्धतन्द्रितमना: स्वस्थश्चरन् कान्तया ।
Getting vexed by the continuous questions of your disciples, you left along with your wife, to wander peacefully!
दृष्टो भक्ततमेन हेहयमहीपालेन तस्मै वरान्
Having been sighted by your greatest devotee, the king of Hehaya by the name Kartaviryarjuna, you granted him boons,
अष्टैश्वर्यमुखान् प्रदाय ददिथ स्वेनैव चान्ते वधम् ॥१॥
the eight great siddhis, and also the fortune of finding death at your hands!

सत्यं कर्तुमथार्जुनस्य च वरं तच्छक्तिमात्रानतं
ब्रह्मद्वेषि तदाखिलं नृपकुलं हन्तुं च भूमेर्भरम् ।
सञ्जातो जमदग्नितो भृगुकुले त्वं रेणुकायां हरे
रामो नाम तदात्मजेष्ववरज: पित्रोरधा: सम्मदम् ॥२॥
satyaM kartumathArjunasya cha varaM tachChaktimAtrAnataM
brahmadveShi tadAkhilaM nRpakulaM hantuM cha bhUmerbharam 
sanjAto jamadagnito bhRgukule tvaM reNukAyAM hare
rAmo nAma tadAtmajeShvavarajaH pitroradhAH sammadam 2

सत्यं कर्तुमथार्जुनस्य च वरं तच्छक्तिमात्रानतं
To fulfill Kartaviryarjuna's boon, as the one who bowed down only to his prowess,
ब्रह्मद्वेषि तदाखिलं नृपकुलं हन्तुं च भूमेर्भरम् ।
in order to slay all unrighteous kings, and to reduce the weight on earth,
सञ्जातो जमदग्नितो भृगुकुले त्वं रेणुकायां हरे
you were born to Jamadagni, in the lineage of Bhrigu and to Renuka, O Hari!
रामो नाम तदात्मजेष्ववरज: पित्रोरधा: सम्मदम् ॥२॥
By the name of Rama, as the youngest among his sons you brought great delight to your parents!

लब्धाम्नायगणश्चतुर्दशवया गन्धर्वराजे मनाग्
आसक्तां किल मातरं प्रति पितु: क्रोधाकुलस्याज्ञया ।
ताताज्ञातिगसोदरै: सममिमां छित्वाऽथ शान्तात् पितु:
तेषां जीवनयोगमापिथ वरं माता च तेऽदाद्वरान् ॥३॥
labdhAmnAyagaNashchaturdashavayA gandharvarAje manAg
gAsaktAM kila mAtaraM prati pituH krodhAkulasyAjnayA 
tAtAjnAtigasodaraiH samamimAM ChitvAtha shAntAt pituH
teShAM jIvanayogamApitha varaM mAtA cha tedAdvarAn 3

लब्धाम्नायगणश्चतुर्दशवया गन्धर्वराजे मनाक्
Gaining the knowledge of Vedas by the age of Fourteen, in the king of Gandharvas, as a little
गासक्तां किल मातरं प्रति पितु: क्रोधाकुलस्याज्ञया ।
fondness was shown by your mother, as your father gave an order in rage,
ताताज्ञातिगसोदरै: सममिमां छित्वाऽथ शान्तात् पितु:
your brothers who disobeyed his order, and your mother, as you cut down, and as your father was pacified,
तेषां जीवनयोगमापिथ वरं माता च तेऽदाद्वरान् ॥३॥
you sought bringing them back to life as your only boon, and then obtained more boons from your mother as well!

पित्रा मातृमुदे स्तवाहृतवियद्धेनोर्निजादाश्रमात्
प्रस्थायाथ भृगोर्गिरा हिमगिरावाराध्य गौरीपतिम् ।
लब्ध्वा तत्परशुं तदुक्तदनुजच्छेदी महास्त्रादिकं
प्राप्तो मित्रमथाकृतव्रणमुनिं प्राप्यागम: स्वाश्रमम् ॥४॥
pitrA mAtRmude stavAhRtaviyaddhenornijAdAshramAt
prasthAyAtha bhRgorgirA himagirAvArAdhya gaurIpatim 
labdhvA tatparashuM taduktadanujachChedI mahAstrAdikaM
prApto mitramathAkRtavraNamuniM prApyAgamaH svAshramam 4

पित्रा मातृमुदे स्तवाहृतवियद्धेनोर्निजादाश्रमात्
Then your father in order to please your mother brought down the celestial cow through prayer. You then left your Ashrama,
प्रस्थायाथ भृगोर्गिरा हिमगिरावाराध्य गौरीपतिम् ।
leaving upon Bhrigu's words to Himalayas, and worshipping Lord Shiva,
लब्ध्वा तत्परशुं तदुक्तदनुजच्छेदी महास्त्रादिकं
obtaining that famed Axe, cutting down the asuras mentioned by him, you obtained other great astras as well!
प्राप्तो मित्रमथाकृतव्रणमुनिं प्राप्यागम: स्वाश्रमम् ॥४॥
You begot as a friend, sage Akritavrana and then went back to your Ashrama!
 
आखेटोपगतोऽर्जुन: सुरगवीसम्प्राप्तसम्पद्गणै:
त्वत्पित्रा परिपूजित: पुरगतो दुर्मन्त्रिवाचा पुन: ।
गां क्रेतुं सचिवं न्ययुङ्क्त कुधिया तेनापि रुन्धन्मुनि-
प्राणक्षेपसरोषगोहतचमूचक्रेण वत्सो हृत: ॥५॥
AkheTopagatorjunaH suragavIsamprAptasampadgaNaiH
tvatpitrA paripUjitaH puragato durmantrivAchA punaH 
gAM kretuM sachivaM nyayunkta kudhiyA tenApi rundhanmuni-
prANakShepasaroShagohatachamUchakreNa vatso hRtaH 5

आखेटोपगतोऽर्जुन: सुरगवीसम्प्राप्तसम्पद्गणै:
Coming back from a hunt, Kartaviryarjuna, through the riches bestowed by the celestial cow,
त्वत्पित्रा परिपूजित: पुरगतो दुर्मन्त्रिवाचा पुन: ।
by your father, he was worshipped well, and went back to his city. Once again by the words of his evil minister,
गां क्रेतुं सचिवं न्ययुङ्क्त कुधिया तेनापि रुन्धन्मुनि-
to buy the cow, he employed an emissary. As your father, the sage obstructed them,
प्राणक्षेपसरोषगोहतचमूचक्रेण वत्सो हृत: ॥५॥
he was killed, and in turn their entire army was killed by the angered cow, but its calf got stolen!

शुक्रोज्जीविततातवाक्यचलितक्रोधोऽथ सख्या समं
बिभ्रद्ध्यातमहोदरोपनिहितं चापं कुठारं शरान् ।
आरूढ: सहवाहयन्तृकरथं माहिष्मतीमाविशन्
वाग्भिर्वत्समदाशुषि क्षितिपतौ सम्प्रास्तुथा: सङ्गरम् ॥६॥
shukrojjIvitatAtavAkyachalitakrodhotha sakhyA samaM
bibhraddhyAtamahodaropanihitaM chApaM kuThAraM sharAn 
ArUDhaH sahavAhayantRkarathaM mAhiShmatImAvishan
vAgbhirvatsamadAshuShi kShitipatau samprAstuthAH sangaram 6

शुक्रोज्जीविततातवाक्यचलितक्रोधोऽथ सख्या समं
As Shukracharya brought your father back to life, upon hearing his words and getting enraged, along with your friend,
बिभ्रद्ध्यातमहोदरोपनिहितं चापं कुठारं शरान् ।
you performed a great penance on Mahodara, obtaining a bow, a battle axe and arrows!
आरूढ: सहवाहयन्तृकरथं माहिष्मतीमाविशन्
Mounting a chariot with horses and a charioteer, you entered that kingdom of Mahishmati,
वाग्भिर्वत्समदाशुषि क्षितिपतौ सम्प्रास्तुथा: सङ्गरम् ॥६॥
tried to get back the calf with words, but when the king didn't relent, you started a war!

पुत्राणामयुतेन सप्तदशभिश्चाक्षौहिणीभिर्महा-
सेनानीभिरनेकमित्रनिवहैर्व्याजृम्भितायोधन: ।
सद्यस्त्वत्ककुठारबाणविदलन्निश्शेषसैन्योत्करो
भीतिप्रद्रुतनष्टशिष्टतनयस्त्वामापतत् हेहय: ॥७॥
putrANAmayutena saptadashabhishchAkShauhiNIbhirmahA-
senAnIbhiranekamitranivahairvyAjRmbhitAyodhanaH 
sadyastvatkakuThArabANavidalannishsheShasainyotkaro
bhItipradrutanaShTashiShTatanayastvAmApatat hehayaH 7

पुत्राणामयुतेन सप्तदशभिश्चाक्षौहिणीभिर्महा-
Against Ten Thousand sons, and Seventeen Akshauhinis of armies, great
सेनानीभिरनेकमित्रनिवहैर्व्याजृम्भितायोधन: ।
commanders, and numerous allies, You fought a fierce battle alone!
सद्यस्त्वत्ककुठारबाणविदलन्निश्शेषसैन्योत्करो
Quickly with your axe, and your arrows, as you destroyed the entire army,
भीतिप्रद्रुतनष्टशिष्टतनयस्त्वामापतत् हेहय: ॥७॥
left with no one alive but a few sons who had already fled in fear, the king of Hehaya attacked you!

लीलावारितनर्मदाजलवलल्लङ्केशगर्वापह-
श्रीमद्बाहुसहस्रमुक्तबहुशस्त्रास्त्रं निरुन्धन्नमुम् ।
चक्रे त्वय्यथ वैष्णवेऽपि विफले बुद्ध्वा हरिं त्वां मुदा
ध्यायन्तं छितसर्वदोषमवधी: सोऽगात् परं ते पदम् ॥८॥
lIlAvAritanarmadAjalavalallankeshagarvApaha-
shrImadbAhusahasramuktabahushastrAstraM nirundhannamum 
chakre tvayyatha vaiShNavepi viphale buddhvA hariM tvAM mudA
dhyAyantaM ChitasarvadoShamavadhIH sogAt paraM te padam 8

लीलावारितनर्मदाजलवलल्लङ्केशगर्वापह-
This king who once effortlessly diverted the flow of Narmada waters, quelling the pride of the king of Lanka,
श्रीमद्बाहुसहस्रमुक्तबहुशस्त्रास्त्रं निरुन्धन्नमुम् ।
as he flung with his thousand arms various kinds of shastras and astras, as you blocked all of them,
चक्रे त्वय्यथ वैष्णवेऽपि विफले बुद्ध्वा हरिं त्वां मुदा
as even the Chakra of Vishnu went useless against you, realizing joyously that you are Hari himself,
ध्यायन्तं छितसर्वदोषमवधी: सोऽगात् परं ते पदम् ॥८॥
as he meditated upon you, being purified of all sins, you slayed him! He then attained to that ultimate abode of yours!

भूयोऽमर्षितहेहयात्मजगणैस्ताते हते रेणुकाम्
आघ्नानां हृदयं निरीक्ष्य बहुशो घोरां प्रतिज्ञां वहन् ।
ध्यानानीतरथायुधस्त्वमकृथा विप्रद्रुह: क्षत्रियान्
दिक्चक्रेषु कुठारयन् विशिखयन् नि:क्षत्रियां मेदिनीम् ॥९॥
bhUyomarShitahehayAtmajagaNaistAte hate reNukAm
AghnAnAM hRdayaM nirIkShya bahusho ghorAM pratijnAM vahan 
dhyAnAnItarathAyudhastvamakRthA vipradruhaH kShatriyAn
dikchakreShu kuThArayan vishikhayan niHkShatriyAM medinIm 9

भूयोऽमर्षितहेहयात्मजगणैस्ताते हते रेणुकाम्
Once again, the angered sons of the king of Hehaya, as they killed your father, as Renuka your mother
आघ्नानां हृदयं निरीक्ष्य बहुशो घोरां प्रतिज्ञां वहन् ।
was beating her chest in sorrow, looking at her and taking a terrible pledge,
ध्यानानीतरथायुधस्त्वमकृथा विप्रद्रुह: क्षत्रियान्
through meditation, you manifested a chariot and weapons. The Brahmana hating Kshatriyas
दिक्चक्रेषु कुठारयन् विशिखयन् नि:क्षत्रियां मेदिनीम् ॥९॥
in all directions, cutting them down with your axe, you made the entire earth devoid of Kshatriyas!

तातोज्जीवनकृन्नृपालककुलं त्रिस्सप्तकृत्वो जयन्
सन्तर्प्याथ समन्तपञ्चकमहारक्तहृदौघे पितॄन्
यज्ञे क्ष्मामपि काश्यपादिषु दिशन् साल्वेन युध्यन् पुन:
कृष्णोऽमुं निहनिष्यतीति शमितो युद्धात् कुमारैर्भवान् ॥१०॥
tAtojjIvanakRnnRpAlakakulaM trissaptakRtvo jayan
santarpyAtha samantapanchakamahAraktahRdaughe pitRRn
yajne kShmAmapi kAshyapAdiShu dishan sAlvena yudhyan punaH
kRShNomuM nihaniShyatIti shamito yuddhAt kumArairbhavAn 10

तातोज्जीवनकृन्नृपालककुलं त्रिस्सप्तकृत्वो जयन्
Reviving your father again, defeating the lineage of Kings 21 times,
सन्तर्प्याथ समन्तपञ्चकमहारक्तहृदौघे पितृन्
offering tarpana in great bloody lake called SamantaPanchaka to your ancestors,
यज्ञे क्ष्मामपि काश्यपादिषु दिशन् साल्वेन युध्यन् पुन:
bestowing the earth in yajna to Kaashyapa and others, once again going to battle with Salva,
कृष्णोऽमुं निहनिष्यतीति शमितो युद्धात् कुमारैर्भवान् ॥१०॥
"Krishna is going to slay him in the future", as Sanatkumaras said thus, then you were pacified!

न्यस्यास्त्राणि महेन्द्रभूभृति तपस्तन्वन् पुनर्मज्जितां
गोकर्णावधि सागरेण धरणीं दृष्ट्वार्थितस्तापसै: ।
ध्यातेष्वासधृतानलास्त्रचकितं सिन्धुं स्रुवक्षेपणात्
उत्सार्योद्धृतकेरलो भृगुपते वातेश संरक्ष माम् ॥११॥
nyasyAstrANi mahendrabhUbhRti tapastanvan punarmajjitAM
gokarNAvadhi sAgareNa dharaNIM dRShTvArthitastApasaiH 
dhyAteShvAsadhRtAnalAstrachakitaM sindhuM sruvakShepaNAt
utsAryoddhRtakeralo bhRgupate vAtesha saMrakSha mAm 11


न्यस्यास्त्राणि महेन्द्रभूभृति तपस्तन्वन् पुनर्मज्जितां
Placing down all astras upon the Mahendra mountain, performing penance, and then that which was submerged
गोकर्णावधि सागरेण धरणीं दृष्ट्वार्थितस्तापसै: ।
until Gokarna by the ocean, looking at that land, and requested by the sages,
ध्यातेष्वासधृतानलास्त्रचकितं सिन्धुं स्रुवक्षेपणात्
the ocean which was also frightened by you when you wielded the AgneyaAstra, by throwing Sruva into it,
उत्सार्योद्धृतकेरलो भृगुपते वातेश संरक्ष माम् ॥११॥
and pushing it back, you brought out the land of Kerala, O Bhrigupati! O Lord of Wind! Protect me!
