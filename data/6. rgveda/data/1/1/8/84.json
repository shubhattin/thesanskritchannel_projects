[
  {
    "text": "९ कृष्ण आङ्गिरस: । अश्विनौ ।गायत्री ।",
    "index": 0,
    "shloka_num": null
  },
  {
    "text": "आ मे॒ हवं॑ नास॒त्याऽश्वि॑ना॒ गच्छ॑तं यु॒वम् ।\nमध्व॒: सोम॑स्य पी॒तये॑ ॥१॥",
    "index": 1,
    "shloka_num": 1
  },
  {
    "text": "इ॒मं मे॒ स्तोम॑मश्विने॒मं मे॑ शृणुतं॒ हव॑म् ।\nमध्व॒: सोम॑स्य पी॒तये॑ ॥२॥",
    "index": 2,
    "shloka_num": 2
  },
  {
    "text": "अ॒यं वां॒ कृष्णो॑ अश्विना॒ हव॑ते वाजिनीवसू ।\nमध्व॒: सोम॑स्य पी॒तये॑ ॥३॥",
    "index": 3,
    "shloka_num": 3
  },
  {
    "text": "शृ॒णु॒तं ज॑रि॒तुर्हवं॒ कृष्ण॑स्य स्तुव॒तो न॑रा ।\nमध्व॒: सोम॑स्य पी॒तये॑ ॥४॥",
    "index": 4,
    "shloka_num": 4
  },
  {
    "text": "छ॒र्दिर्य॑न्त॒मदा॑भ्यं॒ विप्रा॑य स्तुव॒ते न॑रा ।\nमध्व॒: सोम॑स्य पी॒तये॑ ॥५॥",
    "index": 5,
    "shloka_num": 5
  },
  {
    "text": "गच्छ॑तं दा॒शुषो॑ गृ॒हमि॒त्था स्तु॑व॒तो अ॑श्विना ।\nमध्व॒: सोम॑स्य पी॒तये॑ ॥६॥",
    "index": 6,
    "shloka_num": 6
  },
  {
    "text": "यु॒ञ्जाथां॒ रास॑भं॒ रथे॑ वी॒ड्व॑ङ्गे वृषण्वसू ।\nमध्व॒: सोम॑स्य पी॒तये॑ ॥७॥",
    "index": 7,
    "shloka_num": 7
  },
  {
    "text": "त्रि॒व॒न्धु॒रेण॑ त्रि॒वृता॒ रथे॒ना या॑तमश्विना ।\nमध्व॒: सोम॑स्य पी॒तये॑ ॥८॥",
    "index": 8,
    "shloka_num": 8
  },
  {
    "text": "नू मे॒ गिरो॑ नास॒त्याऽश्वि॑ना॒ प्राव॑तं यु॒वम् ।\nमध्व॒: सोम॑स्य पी॒तये॑ ॥९॥",
    "index": 9,
    "shloka_num": 9
  }
]
