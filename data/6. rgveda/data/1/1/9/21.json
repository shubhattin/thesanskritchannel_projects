[
  {
    "text": "७ काश्यपोऽसितो देवलो वा  । पवमान: सोम:  । गायत्री  ।",
    "index": 0,
    "shloka_num": null
  },
  {
    "text": "ए॒ते धा॑व॒न्तीन्द॑व॒: सोमा॒ इन्द्रा॑य॒ घृष्व॑यः  । म॒त्स॒रास॑: स्व॒र्विद॑:  ॥१॥",
    "index": 1,
    "shloka_num": 1
  },
  {
    "text": "प्र॒वृ॒ण्वन्तो॑ अभि॒युज॒: सुष्व॑ये वरिवो॒विद॑:  । स्व॒यं स्तो॒त्रे व॑य॒स्कृत॑:  ॥२॥",
    "index": 2,
    "shloka_num": 2
  },
  {
    "text": "वृथा॒ क्रीळ॑न्त॒ इन्द॑वः स॒धस्थ॑म॒भ्येक॒मित्  । सिन्धो॑रू॒र्मा व्य॑क्षरन्  ॥३॥",
    "index": 3,
    "shloka_num": 3
  },
  {
    "text": "ए॒ते विश्वा॑नि॒ वार्या॒ पव॑मानास आशत  । हि॒ता न सप्त॑यो॒ रथे॑  ॥४॥",
    "index": 4,
    "shloka_num": 4
  },
  {
    "text": "आस्मि॑न्पि॒शङ्ग॑मिन्दवो॒ दधा॑ता वे॒नमा॒दिशे॑  । यो अ॒स्मभ्य॒मरा॑वा  ॥५॥",
    "index": 5,
    "shloka_num": 5
  },
  {
    "text": "ऋ॒भुर्न रथ्यं॒ नवं॒ दधा॑ता॒ केत॑मा॒दिशे॑  । शु॒क्राः प॑वध्व॒मर्ण॑सा  ॥६॥",
    "index": 6,
    "shloka_num": 6
  },
  {
    "text": "ए॒त उ॒ त्ये अ॑वीवश॒न्काष्ठां॑ वा॒जिनो॑ अक्रत  । स॒तः प्रासा॑विषुर्म॒तिम्  ॥७॥",
    "index": 7,
    "shloka_num": 7
  }
]
