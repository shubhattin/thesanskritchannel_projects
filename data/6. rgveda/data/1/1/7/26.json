[
  {
    "text": "५ मैत्रावरुणिर्वसिष्ठ: । इन्द्र:  । त्रिष्टुप्  ।",
    "index": 0,
    "shloka_num": null
  },
  {
    "text": "न सोम॒ इन्द्र॒मसु॑तो ममाद॒ नाब्र॑ह्माणो म॒घवा॑नं सु॒तास॑:  ।",
    "index": 1,
    "shloka_num": null
  },
  {
    "text": "तस्मा॑ उ॒क्थं ज॑नये॒ यज्जुजो॑षन्नृ॒वन्नवी॑यः शृ॒णव॒द्यथा॑ नः  ॥१॥",
    "index": 2,
    "shloka_num": 1
  },
  {
    "text": "उ॒क्थौ॑क्थे॒ सोम॒ इन्द्रं॑ ममाद नी॒थेनी॑थे म॒घवा॑नं सु॒तास॑:  ।",
    "index": 3,
    "shloka_num": null
  },
  {
    "text": "यदीं॑ स॒बाध॑: पि॒तरं॒ न पु॒त्राः स॑मा॒नद॑क्षा॒ अव॑से॒ हव॑न्ते  ॥२॥",
    "index": 4,
    "shloka_num": 2
  },
  {
    "text": "च॒कार॒ ता कृ॒णव॑न्नू॒नम॒न्या यानि॑ ब्रु॒वन्ति॑ वे॒धस॑: सु॒तेषु॑  ।",
    "index": 5,
    "shloka_num": null
  },
  {
    "text": "जनी॑रिव॒ पति॒रेक॑: समा॒नो नि मा॑मृजे॒ पुर॒ इन्द्र॒: सु सर्वा॑:  ॥३॥",
    "index": 6,
    "shloka_num": 3
  },
  {
    "text": "ए॒वा तमा॑हुरु॒त शृ॑ण्व॒ इन्द्र॒ एको॑ विभ॒क्ता त॒रणि॑र्म॒घाना॑म्  ।",
    "index": 7,
    "shloka_num": null
  },
  {
    "text": "मि॒थ॒स्तुर॑ ऊ॒तयो॒ यस्य॑ पू॒र्वीर॒स्मे भ॒द्राणि॑ सश्चत प्रि॒याणि॑  ॥४॥",
    "index": 8,
    "shloka_num": 4
  },
  {
    "text": "ए॒वा वसि॑ष्ठ॒ इन्द्र॑मू॒तये॒ नॄन्कृ॑ष्टी॒नां वृ॑ष॒भं सु॒ते गृ॑णाति  ।",
    "index": 9,
    "shloka_num": null
  },
  {
    "text": "स॒ह॒स्रिण॒ उप॑ नो माहि॒ वाजा॑न्यू॒यं पा॑त स्व॒स्तिभि॒: सदा॑ नः  ॥५॥",
    "index": 10,
    "shloka_num": 5
  }
]
