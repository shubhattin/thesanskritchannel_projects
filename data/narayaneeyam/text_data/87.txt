अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

सप्ताशीतितमम् दशकम्
saptAshItitamam dashakam

The Eighty-seventh group of Ten shlokas

कुचेल वृत्तान्त:
kuchela vRttAntaH

The Story of Kuchela

कुचेलनामा भवत: सतीर्थ्यतां गत: स सान्दीपनिमन्दिरे द्विज: ।
त्वदेकरागेण धनादिनिस्स्पृहो दिनानि निन्ये प्रशमी गृहाश्रमी ॥१॥
kuchelanAmA bhavataH satIrthyatAM gataH sa sAndIpanimandire dvijaH 
tvadekarAgeNa dhanAdinisspRho dinAni ninye prashamI gRhAshramI 1

कुचेलनामा भवत: सतीर्थ्यतां गत: स सान्दीपनिमन्दिरे द्विज: ।
A Dvija by the name of Kuchela was once your fellow student in the hermitage of sage Sandipani!
त्वदेकरागेण धनादिनिस्स्पृहो दिनानि निन्ये प्रशमी गृहाश्रमी ॥१॥
With his senses focused towards you, without any attachment to wealth and other posessions, he used to spend his days as a content householder!

समानशीलाऽपि तदीयवल्लभा तथैव नो चित्तजयं समेयुषी ।
कदाचिदूचे बत वृत्तिलब्धये रमापति: किं न सखा निषेव्यते ॥२॥
samAnashIlApi tadIyavallabhA tathaiva no chittajayaM sameyuShI 
kadAchidUche bata vRttilabdhaye ramApatiH kiM na sakhA niShevyate 2

समानशीलाऽपि तदीयवल्लभा तथैव नो चित्तजयं समेयुषी ।
Despite being of the same virtues, his dear wife couldn't attain to the same level of equanimity in her mind!
कदाचिदूचे बत वृत्तिलब्धये रमापति: किं न सखा निषेव्यते ॥२॥
Once she said, "Say, why do you not seek your friend, the consort of Lakshmi, for some means of livelihood!"

इतीरितोऽयं प्रियया क्षुधार्तया जुगुप्समानोऽपि धने मदावहे ।
तदा त्वदालोकनकौतुकाद्ययौ वहन् पटान्ते पृथुकानुपायनम् ॥३॥
itIritoyaM priyayA kShudhArtayA jugupsamAnopi dhane madAvahe 
tadA tvadAlokanakautukAdyayau vahan paTAnte pRthukAnupAyanam 3

इतीरितोऽयं प्रियया क्षुधार्तया जुगुप्समानोऽपि धने मदावहे ।
As he was spoken to thus by his wife, under the pangs of hunger, despite being averse to wealth that is the cause of pride,
तदा त्वदालोकनकौतुकाद्ययौ वहन् पटान्ते पृथुकानुपायनम् ॥३॥
in his eagerness to see you, he set out carrying some beaten rice at the end of his cloth to offer to you!

गतोऽयमाश्चर्यमयीं भवत्पुरीं गृहेषु शैब्याभवनं समेयिवान् ।
प्रविश्य वैकुण्ठमिवाप निर्वृतिं तवातिसम्भावनया तु किं पुन: ॥४॥
gatoyamAshcharyamayIM bhavatpurIM gRheShu shaibyAbhavanaM sameyivAn 
pravishya vaikuNThamivApa nirvRtiM tavAtisambhAvanayA tu kiM punaH 4

गतोऽयमाश्चर्यमयीं भवत्पुरीं गृहेषु शैब्याभवनं समेयिवान् ।
Approaching your awe-inspiring city, he entered the house of Shaibhya.
प्रविश्य वैकुण्ठमिवाप निर्वृतिं तवातिसम्भावनया तु किं पुन: ॥४॥
He felt utmost peace as if entering Vaikuntha itself, when you honoured him greatly, what else was needed!

प्रपूजितं तं प्रियया च वीजितं करे गृहीत्वाऽकथय: पुराकृतम् ।
यदिन्धनार्थं गुरुदारचोदितैरपर्तुवर्षं तदमर्षि कानने ॥५॥
prapUjitaM taM priyayA cha vIjitaM kare gRhItvAkathayaH purAkRtam 
yadindhanArthaM gurudArachoditairapartuvarShaM tadamarShi kAnane 5

प्रपूजितं तं प्रियया च वीजितं करे गृहीत्वाऽकथय: पुराकृतम् ।
Honouring him well, fanned by your consort, you recounted old memories as you held his hand,
यदिन्धनार्थं गुरुदारचोदितैरपर्तुवर्षं तदमर्षि कानने ॥५॥
like that one time when you both were sent by the guru's wife to collect firewood and were stuck in the forest due to unseasonal rain!

त्रपाजुषोऽस्मात् पृथुकं बलादथ प्रगृह्य मुष्टौ सकृदाशिते त्वया ।
कृतं कृतं नन्वियतेति संभ्रमाद्रमा किलोपेत्य करं रुरोध ते ॥६॥
trapAjuShosmAt pRthukaM balAdatha pragRhya muShTau sakRdAshite tvayA 
kRtaM kRtaM nanviyateti saMbhramAdramA kilopetya karaM rurodha te 6

त्रपाजुषोऽस्मात् पृथुकं बलादथ प्रगृह्य मुष्टौ सकृदाशिते त्वया ।
As he was feeling ashamed, forcibly grabbing that broken rice from his hand, as you ate a fistful of it at once,
कृतं कृतं नन्वियतेति संभ्रमाद्रमा किलोपेत्य करं रुरोध ते ॥६॥
"Enough, enough now!" thus Ramaa with astonishment came quickly and held your hand back!

भक्तेषु भक्तेन स मानितस्त्वया पुरीं वसन्नेकनिशां महासुखम् ।
बतापरेद्युर्द्रविणं विना ययौ विचित्ररूपस्तव खल्वनुग्रह: ॥७॥
bhakteShu bhaktena sa mAnitastvayA purIM vasannekanishAM mahAsukham 
batAparedyurdraviNaM vinA yayau vichitrarUpastava khalvanugrahaH 7

भक्तेषु भक्तेन स मानितस्त्वया पुरीं वसन्नेकनिशां महासुखम् ।
Honoured greatly by you, the devotee of your devotees, residing in great joy in your city for the night,
बतापरेद्युर्द्रविणं विना ययौ विचित्ररूपस्तव खल्वनुग्रह: ॥७॥
say, he left without any wealth at all! Your grace is indeed of astonishing ways!

यदि ह्ययाचिष्यमदास्यदच्युतो वदामि भार्यां किमिति व्रजन्नसौ ।
त्वदुक्तिलीलास्मितमग्नधी: पुन: क्रमादपश्यन्मणिदीप्रमालयम् ॥८॥
yadi hyayAchiShyamadAsyadachyuto vadAmi bhAryAM kimiti vrajannasau 
tvaduktilIlAsmitamagnadhIH punaH kramAdapashyanmaNidIpramAlayam 8

यदि ह्ययाचिष्यमदास्यदच्युतो वदामि भार्यां किमिति व्रजन्नसौ ।
"If I had asked him, he would definitely have provided! Now what shall I say to my wife!" thus thinking as he went,
त्वदुक्तिलीलास्मितमग्नधी: पुन: क्रमादपश्यन्मणिदीप्रमालयम् ॥८॥
with his mind immersed in the stories of you, he then gradually reached a gem-studded mansion!

किं मार्गविभ्रंश इति भ्रमन् क्षणं गृहं प्रविष्ट: स ददर्श वल्लभाम् ।
सखीपरीतां मणिहेमभूषितां बुबोध च त्वत्करुणां महाद्भुताम् ॥९॥
kiM mArgavibhraMsha iti bhraman kShaNaM gRhaM praviShTaH sa dadarsha vallabhAm 
sakhIparItAM maNihemabhUShitAM bubodha cha tvatkaruNAM mahAdbhutAm 9

किं मार्गविभ्रंश इति भ्रमन् क्षणं गृहं प्रविष्ट: स ददर्श वल्लभाम् ।
"What! Have I lost my way!", thus wondering for a moment, he entered the house and saw his wife,
सखीपरीतां मणिहेमभूषितां बुबोध च त्वत्करुणां महाद्भुताम् ॥९॥
surrounded by maidens, adorned in jewels and gold, and then realized your utterly astonishing compassion!

स रत्नशालासु वसन्नपि स्वयं समुन्नमद्भक्तिभरोऽमृतं ययौ ।
त्वमेवमापूरितभक्तवाञ्छितो मरुत्पुराधीश हरस्व मे गदान् ॥१०॥
sa ratnashAlAsu vasannapi svayaM samunnamadbhaktibharomRtaM yayau 
tvamevamApUritabhaktavAnChito marutpurAdhIsha harasva me gadAn 10

स रत्नशालासु वसन्नपि स्वयं समुन्नमद्भक्तिभरोऽमृतं ययौ ।
Despite he residing in that bejewelled mansion, bowing down to you, he was immersed in the nectar of devotion!
त्वमेवमापूरितभक्तवाञ्छितो मरुत्पुराधीश हरस्व मे गदान् ॥१०॥
You, who thus fulfilled the desire of your devotee, O Lord of the City of Wind! Remove my ailments!
