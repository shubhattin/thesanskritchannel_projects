[
  {
    "text": "४ इटो भार्गवः । इन्द्रः । गायत्री ।",
    "index": 0,
    "shloka_num": null
  },
  {
    "text": "त्वं त्यमि॒टतो॒ रथ॒मिन्द्र॒ प्राव॑: सु॒ताव॑तः ।\nअशृ॑णोः सो॒मिनो॒ हव॑म् ॥१॥",
    "index": 1,
    "shloka_num": 1
  },
  {
    "text": "त्वं म॒खस्य॒ दोध॑त॒: शिरोऽव॑ त्व॒चो भ॑रः ।\nअग॑च्छः सो॒मिनो॑ गृ॒हम् ॥२॥",
    "index": 2,
    "shloka_num": 2
  },
  {
    "text": "त्वं त्यमि॑न्द्र॒ मर्त्य॑मास्त्रबु॒ध्नाय॑ वे॒न्यम् ।\nमुहु॑: श्रथ्ना मन॒स्यवे॑ ॥३॥",
    "index": 3,
    "shloka_num": 3
  },
  {
    "text": "त्वं त्यमि॑न्द्र॒ सूर्यं॑ प॒श्चा सन्तं॑ पु॒रस्कृ॑धि ।\nदे॒वानां॑ चित्ति॒रो वश॑म् ॥४॥",
    "index": 4,
    "shloka_num": 4
  }
]
