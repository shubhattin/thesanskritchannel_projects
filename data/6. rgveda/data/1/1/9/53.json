[
  {
    "text": "४ अवत्सार: काश्यपः । पवमान: सोम: । गायत्री ।",
    "index": 0,
    "shloka_num": null
  },
  {
    "text": "उत्ते॒ शुष्मा॑सो अस्थू॒ रक्षो॑ भि॒न्दन्तो॑ अद्रिवः ।\nनु॒दस्व॒ याः प॑रि॒स्पृध॑: ॥१॥",
    "index": 1,
    "shloka_num": 1
  },
  {
    "text": "अ॒या नि॑ज॒घ्निरोज॑सा रथसं॒गे धने॑ हि॒ते ।\nस्तवा॒ अबि॑भ्युषा हृ॒दा ॥२॥",
    "index": 2,
    "shloka_num": 2
  },
  {
    "text": "अस्य॑ व्र॒तानि॒ नाधृषे॒ पव॑मानस्य दू॒ढ्या॑ ।\nरु॒ज यस्त्वा॑ पृत॒न्यति॑ ॥३॥",
    "index": 3,
    "shloka_num": 3
  },
  {
    "text": "तं हि॑न्वन्ति मद॒च्युतं॒ हरिं॑ न॒दीषु॑ वा॒जिन॑म् ।\nइन्दु॒मिन्द्रा॑य मत्स॒रम् ॥४॥",
    "index": 4,
    "shloka_num": 4
  }
]
