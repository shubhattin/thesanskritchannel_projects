५ मैत्रावरुणिर्वसिष्ठ: । वरुण:  । गायत्री, ५ जगती ।
मो षु व॑रुण मृ॒न्मयं॑ गृ॒हं रा॑जन्न॒हं ग॑मम्  । मृ॒ळा सु॑क्षत्र मृ॒ळय॑  ॥१॥
यदेमि॑ प्रस्फु॒रन्नि॑व॒ दृति॒र्न ध्मा॒तो अ॑द्रिवः  । मृ॒ळा सु॑क्षत्र मृ॒ळय॑  ॥२॥
क्रत्व॑: समह दी॒नता॑ प्रती॒पं ज॑गमा शुचे  । मृ॒ळा सु॑क्षत्र मृ॒ळय॑  ॥३॥
अ॒पां मध्ये॑ तस्थि॒वांसं॒ तृष्णा॑विदज्जरि॒तार॑म्  । मृ॒ळा सु॑क्षत्र मृ॒ळय॑  ॥४॥
यत्किं चे॒दं व॑रुण॒ दैव्ये॒ जने॑ऽभिद्रो॒हं म॑नु॒ष्या॒३श्चरा॑मसि  ।
अचि॑त्ती॒ यत्तव॒ धर्मा॑ युयोपि॒म मा न॒स्तस्मा॒देन॑सो देव रीरिषः  ॥५॥
