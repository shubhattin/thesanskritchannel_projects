[
  {
    "text": "५ चक्षुः सौर्यः । सूर्यः । गायत्री, २ स्वराट् ।",
    "index": 0,
    "shloka_num": null
  },
  {
    "text": "सूर्यो॑ नो दि॒वस्पा॑तु॒ वातो॑ अ॒न्तरि॑क्षात् ।\nअ॒ग्निर्न॒: पार्थि॑वेभ्यः ॥१॥",
    "index": 1,
    "shloka_num": 1
  },
  {
    "text": "जोषा॑ सवित॒र्यस्य॑ ते॒ हर॑: श॒तं स॒वाँ अर्ह॑ति ।\nपा॒हि नो॑ दि॒द्युत॒: पत॑न्त्याः ॥२॥",
    "index": 2,
    "shloka_num": 2
  },
  {
    "text": "चक्षु॑र्नो दे॒वः स॑वि॒ता चक्षु॑र्न उ॒त पर्व॑तः ।\nचक्षु॑र्धा॒ता द॑धातु नः ॥३॥",
    "index": 3,
    "shloka_num": 3
  },
  {
    "text": "चक्षु॑र्नो धेहि॒ चक्षु॑षे॒ चक्षु॑र्वि॒ख्यै त॒नूभ्य॑: ।\nसं चे॒दं वि च॑ पश्येम ॥४॥",
    "index": 4,
    "shloka_num": 4
  },
  {
    "text": "सु॒सं॒दृशं॑ त्वा व॒यं प्रति॑ पश्येम सूर्य ।\nवि प॑श्येम नृ॒चक्ष॑सः ॥५॥",
    "index": 5,
    "shloka_num": 5
  }
]
