[
  {
    "text": "६ अयास्य आङ्गिरस: । पवमान: सोम: । गायत्री ।",
    "index": 0,
    "shloka_num": null
  },
  {
    "text": "असृ॑ग्रन्दे॒ववी॑त॒येऽत्या॑स॒: कृत्व्या॑ इव ।\nक्षर॑न्तः पर्वता॒वृध॑: ॥१॥",
    "index": 1,
    "shloka_num": 1
  },
  {
    "text": "परि॑ष्कृतास॒ इन्द॑वो॒ योषे॑व॒ पित्र्या॑वती ।\nवा॒युं सोमा॑ असृक्षत ॥२॥",
    "index": 2,
    "shloka_num": 2
  },
  {
    "text": "ए॒ते सोमा॑स॒ इन्द॑व॒: प्रय॑स्वन्तश्च॒मू सु॒ताः ।\nइन्द्रं॑ वर्धन्ति॒ कर्म॑भिः ॥३॥",
    "index": 3,
    "shloka_num": 3
  },
  {
    "text": "आ धा॑वता सुहस्त्यः शु॒क्रा गृ॑भ्णीत म॒न्थिना॑ ।\nगोभि॑: श्रीणीत मत्स॒रम् ॥४॥",
    "index": 4,
    "shloka_num": 4
  },
  {
    "text": "स प॑वस्व धनंजय प्रय॒न्ता राध॑सो म॒हः ।\nअ॒स्मभ्यं॑ सोम गातु॒वित् ॥५॥",
    "index": 5,
    "shloka_num": 5
  },
  {
    "text": "ए॒तं मृ॑जन्ति॒ मर्ज्यं॒ पव॑मानं॒ दश॒ क्षिप॑: ।\nइन्द्रा॑य मत्स॒रं मद॑म् ॥६॥",
    "index": 6,
    "shloka_num": 6
  }
]
