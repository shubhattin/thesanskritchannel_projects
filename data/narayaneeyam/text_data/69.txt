अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

एकोनसप्ततितमम् दशकम्
ekonasaptatitamam dashakam

The Sixty-ninth group of Ten shlokas

रास क्रीडा
rAsa krIDA

Rasa Krida

केशपाशधृतपिञ्छिकाविततिसञ्चलन्मकरकुण्डलं
हारजालवनमालिकाललितमङ्गरागघनसौरभम् ।
पीतचेलधृतकाञ्चिकाञ्चितमुदञ्चदंशुमणिनूपुरं
रासकेलिपरिभूषितं तव हि रूपमीश कलयामहे ॥१॥
keshapAshadhRtapinChikAvitatisanchalanmakarakuNDalaM
hArajAlavanamAlikAlalitamangarAgaghanasaurabham 
pItacheladhRtakAnchikAnchitamudanchadaMshumaNinUpuraM
rAsakeliparibhUShitaM tava hi rUpamIsha kalayAmahe 1

केशपाशधृतपिञ्छिकाविततिसञ्चलन्मकरकुण्डलं
A cluster of peacock feathers tucked into beautiful locks of hair, dangling curved earrings,
हारजालवनमालिकाललितमङ्गरागघनसौरभम् ।
garlands strung out of beautiful forest flowers, tender fragrant limbs smeared with sandalwood,
पीतचेलधृतकाञ्चिकाञ्चितमुदञ्चदंशुमणिनूपुरं
yellow silken garments fastened by a golden waistband, gem studded anklets,
रासकेलिपरिभूषितं तव हि रूपमीश कलयामहे ॥१॥
ornamented for the play of Raasa, O Lord, this form of yours, we meditate upon!

तावदेव कृतमण्डने कलितकञ्चुलीककुचमण्डले
गण्डलोलमणिकुण्डले युवतिमण्डलेऽथ परिमण्डले ।
अन्तरा सकलसुन्दरीयुगलमिन्दिरारमण सञ्चरन्
मञ्जुलां तदनु रासकेलिमयि कञ्जनाभ समुपादधा: ॥२॥
tAvadeva kRtamaNDane kalitakanchulIkakuchamaNDale
gaNDalolamaNikuNDale yuvatimaNDaletha parimaNDale 
antarA sakalasundarIyugalamindirAramaNa sancharan
manjulAM tadanu rAsakelimayi kanjanAbha samupAdadhAH 2

तावदेव कृतमण्डने कलितकञ्चुलीककुचमण्डले
Just having decorated themselves, draping garments around the bosom,
गण्डलोलमणिकुण्डले युवतिमण्डलेऽथ परिमण्डले ।
with gem studded earrings dangling against their cheeks, among the groups of those women forming a circle around you,
अन्तरा सकलसुन्दरीयुगलमिन्दिरारमण सञ्चरन्
moving between the pairs of all those beautiful women, O Consort of Lakshmi,
मञ्जुलां तदनु रासकेलिमयि कञ्जनाभ समुपादधा: ॥२॥
an enchanting play of Raasa, O Lord with a Lotus from your Navel, You conducted!

वासुदेव तव भासमानमिह रासकेलिरससौरभं
दूरतोऽपि खलु नारदागदितमाकलय्य कुतुकाकुला ।
वेषभूषणविलासपेशलविलासिनीशतसमावृता
नाकतो युगपदागता वियति वेगतोऽथ सुरमण्डली ॥३॥
vAsudeva tava bhAsamAnamiha rAsakelirasasaurabhaM
dUratopi khalu nAradAgaditamAkalayya kutukAkulA 
veShabhUShaNavilAsapeshalavilAsinIshatasamAvRtA
nAkato yugapadAgatA viyati vegatotha suramaNDalI 3

वासुदेव तव भासमानमिह रासकेलिरससौरभं
O Vaasudeva! This resplendent fragrance of the play of Raasa of yours,
दूरतोऽपि खलु नारदागदितमाकलय्य कुतुकाकुला ।
hearing of it from Narada and seeing it from afar, overcome with eagerness,
वेषभूषणविलासपेशलविलासिनीशतसमावृता
adorning themselves appropriately for dance, surrounded by hundreds of celestial dancers,
नाकतो युगपदागता वियति वेगतोऽथ सुरमण्डली ॥३॥
the groups of Suras from the heavens ran towards it at once!

वेणुनादकृततानदानकलगानरागगतियोजना-
लोभनीयमृदुपादपातकृततालमेलनमनोहरम् ।
पाणिसंक्वणितकङ्कणं च मुहुरंसलम्बितकराम्बुजं
श्रोणिबिम्बचलदम्बरं भजत रासकेलिरसडम्बरम् ॥४॥
veNunAdakRtatAnadAnakalagAnarAgagatiyojanA-
lobhanIyamRdupAdapAtakRtatAlamelanamanoharam 
pANisaMkvaNitakankaNaM cha muhuraMsalambitakarAmbujaM
shroNibimbachaladambaraM bhajata rAsakelirasaDambaram 4

वेणुनादकृततानदानकलगानरागगतियोजना-
The sounds of the flute setting sweet tunes of melody, tempo and other musical aspects,
लोभनीयमृदुपादपातकृततालमेलनमनोहरम् ।
the enchanting pair of tender tapping feet, setting a captivating rhythm,
पाणिसंक्वणितकङ्कणं च मुहुरंसलम्बितकराम्बुजं
a jingling sound from the bangles on lotus-like hands as they are placed again and again on the shoulders of Gopikas, 
श्रोणिबिम्बचलदम्बरं भजत रासकेलिरसडम्बरम् ॥४॥
and the fluttering garments on rounded hips, let us meditate upon this majestic essence of Raasa! 

स्पर्धया विरचितानुगानकृततारतारमधुरस्वरे
नर्तनेऽथ ललिताङ्गहारलुलिताङ्गहारमणिभूषणे ।
सम्मदेन कृतपुष्पवर्षमलमुन्मिषद्दिविषदां कुलं
चिन्मये त्वयि निलीयमानमिव सम्मुमोह सवधूकुलम् ॥५॥
spardhayA virachitAnugAnakRtatAratAramadhurasvare
nartanetha lalitAngahAralulitAngahAramaNibhUShaNe 
sammadena kRtapuShpavarShamalamunmiShaddiviShadAM kulaM
chinmaye tvayi nilIyamAnamiva sammumoha savadhUkulam 5

स्पर्धया विरचितानुगानकृततारतारमधुरस्वरे
As the sweet tunes of the songs rose to higher and higher pitches, as if in competition,
नर्तनेऽथ ललिताङ्गहारलुलिताङ्गहारमणिभूषणे ।
as the bejwelled ornaments on the tender limbs of those women started to splip in their dance, 
सम्मदेन कृतपुष्पवर्षमलमुन्मिषद्दिविषदां कुलं
with utmost joy, the groups of devas started to shower down flowers,
चिन्मये त्वयि निलीयमानमिव सम्मुमोह सवधूकुलम् ॥५॥
and those groups of maidens were enchanted by you as if being in a trance of pure consciousness!

स्विन्नसन्नतनुवल्लरी तदनु कापि नाम पशुपाङ्गना
कान्तमंसमवलम्बते स्म तव तान्तिभारमुकुलेक्षणा ॥
काचिदाचलितकुन्तला नवपटीरसारघनसौरभं
वञ्चनेन तव सञ्चुचुम्ब भुजमञ्चितोरुपुलकाङ्कुरा ॥६॥
svinnasannatanuvallarI tadanu kApi nAma pashupAnganA
kAntamaMsamavalambate sma tava tAntibhAramukulekShaNA 
kAchidAchalitakuntalA navapaTIrasAraghanasaurabhaM
vanchanena tava sanchuchumba bhujamanchitorupulakAnkurA 6

स्विन्नसन्नतनुवल्लरी तदनु कापि नाम पशुपाङ्गना
Then, one of those cowherd women who is of a thin and slender frame,
कान्तमंसमवलम्बते स्म तव तान्तिभारमुकुलेक्षणा ॥
tired from the fervent dance, with her eyes drooping, took support on your arms!
काचिदाचलितकुन्तला नवपटीरसारघनसौरभं
Yet another with dishevelled hair, the fresh intense fragrance of sandal,
वञ्चनेन तव सञ्चुचुम्ब भुजमञ्चितोरुपुलकाङ्कुरा ॥६॥
emanating from your arms, she craftily kissed it, making her hairs raise in ecstacy!

कापि गण्डभुवि सन्निधाय निजगण्डमाकुलितकुण्डलं
पुण्यपूरनिधिरन्ववाप तव पूगचर्वितरसामृतम् ।
इन्दिराविहृतिमन्दिरं भुवनसुन्दरं हि नटनान्तरे
त्वामवाप्य दधुरङ्गना: किमु न सम्मदोन्मददशान्तरम् ॥७॥
kApi gaNDabhuvi sannidhAya nijagaNDamAkulitakuNDalaM
puNyapUranidhiranvavApa tava pUgacharvitarasAmRtam 
indirAvihRtimandiraM bhuvanasundaraM hi naTanAntare
tvAmavApya dadhuranganAH kimu na sammadonmadadashAntaram 7

कापि गण्डभुवि सन्निधाय निजगण्डमाकुलितकुण्डलं
Yet another, placing her own cheek with dangling earrings against yours,
पुण्यपूरनिधिरन्ववाप तव पूगचर्वितरसामृतम् ।
took in the chewed essence of betel, the abundance of utmost virtue!
इन्दिराविहृतिमन्दिरं भुवनसुन्दरं हि नटनान्तरे
As they danced, the world enchanting abode of play of Goddess Lakshmi, 
त्वामवाप्य दधुरङ्गना: किमु न सम्मदोन्मददशान्तरम् ॥७॥
those women attained to, reaching you, O what kinds of ecstatic states did they not attain!

गानमीश विरतं क्रमेण किल वाद्यमेलनमुपारतं
ब्रह्मसम्मदरसाकुला: सदसि केवलं ननृतुरङ्गना: ।
नाविदन्नपि च नीविकां किमपि कुन्तलीमपि च कञ्चुलीं
ज्योतिषामपि कदम्बकं दिवि विलम्बितं किमपरं ब्रुवे ॥८॥
gAnamIsha virataM krameNa kila vAdyamelanamupArataM
brahmasammadarasAkulAH sadasi kevalaM nanRturanganAH 
nAvidannapi cha nIvikAM kimapi kuntalImapi cha kanchulIM
jyotiShAmapi kadambakaM divi vilambitaM kimaparaM bruve 8

गानमीश विरतं क्रमेण किल वाद्यमेलनमुपारतं
O Lord! The song stopped gradually, and didn't the instruments stopped to play!
ब्रह्मसम्मदरसाकुला: सदसि केवलं ननृतुरङ्गना: ।
But immersed in the bliss of the creator, the women continued to dance in fervent groups!
नाविदन्नपि च नीविकां किमपि कुन्तलीमपि च कञ्चुलीं
They weren't even mindful of the knots of their garments loosening, their braids slipping or their clothes sliding!
ज्योतिषामपि कदम्बकं दिवि विलम्बितं किमपरं ब्रुवे ॥८॥
Even the clusters of stars in the sky seemed to stop! What more shall I say!

मोदसीम्नि भुवनं विलाप्य विहृतिं समाप्य च ततो विभो
केलिसम्मृदितनिर्मलाङ्गनवघर्मलेशसुभगात्मनाम् ।
मन्मथासहनचेतसां पशुपयोषितां सुकृतचोदित:
तावदाकलितमूर्तिरादधिथ मारवीरपरमोत्सवान् ॥९॥
modasImni bhuvanaM vilApya vihRtiM samApya cha tato vibho
kelisammRditanirmalAnganavagharmaleshasubhagAtmanAm 
manmathAsahanachetasAM pashupayoShitAM sukRtachoditaH
tAvadAkalitamUrtirAdadhitha mAravIraparamotsavAn 9

मोदसीम्नि भुवनं विलाप्य विहृतिं समाप्य च ततो विभो
Immersing the world into the realm of bliss, stopping the play then, O Vibhu,
केलिसम्मृदितनिर्मलाङ्गनवघर्मलेशसुभगात्मनाम् ।
the ones resplendent with fresh perspiration on their tender limbs from the heat of the fervent dance,
मन्मथासहनचेतसां पशुपयोषितां सुकृतचोदित:
the ones with their minds unable to bear the heat of passion, those cowherd maidens, prompted by their virtues,
तावदाकलितमूर्तिरादधिथ मारवीरपरमोत्सवान् ॥९॥
taking on as many forms as they were, you conducted the festivities of the mighty manmatha!

केलिभेदपरिलोलिताभिरतिलालिताभिरबलालिभि:
स्वैरमीश ननु सूरजापयसि चारुनाम विहृतिं व्यधा: ।
काननेऽपि च विसारिशीतलकिशोरमारुतमनोहरे
सूनसौरभमये विलेसिथ विलासिनीशतविमोहनम् ॥१०॥
kelibhedaparilolitAbhiratilAlitAbhirabalAlibhiH
svairamIsha nanu sUrajApayasi chArunAma vihRtiM vyadhAH 
kAnanepi cha visArishItalakishoramArutamanohare
sUnasaurabhamaye vilesitha vilAsinIshatavimohanam 10

केलिभेदपरिलोलिताभिरतिलालिताभिरबलालिभि:
Along with those women who were now fatigued by various kinds of play, who were tended to gently, 
स्वैरमीश ननु सूरजापयसि चारुनाम विहृतिं व्यधा: ।
didn't you roam freely to your desire's content along the banks of river Yamuna!
काननेऽपि च विसारिशीतलकिशोरमारुतमनोहरे
And also in the forest, where enchantingly cool, gentle breeze blows,
सूनसौरभमये विलेसिथ विलासिनीशतविमोहनम् ॥१०॥
filled with the fragrance of flowers, you roamed about enchanting those hundreds of women!

कामिनीरिति हि यामिनीषु खलु कामनीयकनिधे भवान्
पूर्णसम्मदरसार्णवं कमपि योगिगम्यमनुभावयन् ।
ब्रह्मशङ्करमुखानपीह पशुपाङ्गनासु बहुमानयन्
भक्तलोकगमनीयरूप कमनीय कृष्ण परिपाहि माम् ॥११॥
kAminIriti hi yAminIShu khalu kAmanIyakanidhe bhavAn
pUrNasammadarasArNavaM kamapi yogigamyamanubhAvayan 
brahmashankaramukhAnapIha pashupAnganAsu bahumAnayan
bhaktalokagamanIyarUpa kamanIya kRShNa paripAhi mAm 11

कामिनीरिति हि यामिनीषु खलु कामनीयकनिधे भवान्
Thus, these women here in these nights, didn't you, O Treasure of enchantment,
पूर्णसम्मदरसार्णवं कमपि योगिगम्यमनुभावयन् ।
making them experience the ocean of complete ecstacy which is only so accessible to the Yogis,
ब्रह्मशङ्करमुखानपीह पशुपाङ्गनासु बहुमानयन्
you made Brahma, Shankara and others revere these cowherd women!
भक्तलोकगमनीयरूप कमनीय कृष्ण परिपाहि माम् ॥११॥
O Lord with the form that is so accessible to the groups of devotees, O utterly charming Krishna, protect me!