[
    {
        "text": "अथ श्रीमन्नारायणीयम्",
        "index": 0,
        "shloka_num": null
    },
    {
        "text": "सप्तषष्टितमम् दशकम्",
        "index": 1,
        "shloka_num": null
    },
    {
        "text": "भगवत: तिरोधानम् पुन: प्रादुर्भाव: च",
        "index": 2,
        "shloka_num": null
    },
    {
        "text": "स्फुरत्परानन्दरसात्मकेन त्वया समासादितभोगलीला: ।",
        "index": 3,
        "shloka_num": null
    },
    {
        "text": "असीममानन्दभरं प्रपन्ना महान्तमापुर्मदमम्बुजाक्ष्य: ॥१॥",
        "index": 4,
        "shloka_num": 1
    },
    {
        "text": "निलीयतेऽसौ मयि मय्यमायं रमापतिर्विश्वमनोभिराम: ।\nइति स्म सर्वा: कलिताभिमाना निरीक्ष्य गोविन्द तिरोहितोऽभू: ॥२॥",
        "index": 5,
        "shloka_num": 2
    },
    {
        "text": "राधाभिधां तावदजातगर्वामतिप्रियां गोपवधूं मुरारे ।\nभवानुपादाय गतो विदूरं तया सह स्वैरविहारकारी ॥३॥",
        "index": 6,
        "shloka_num": 3
    },
    {
        "text": "तिरोहितेऽथ त्वयि जाततापा: समं समेता: कमलायताक्ष्य: ।\nवने वने त्वां परिमार्गयन्त्यो विषादमापुर्भगवन्नपारम् ॥४॥",
        "index": 7,
        "shloka_num": 4
    },
    {
        "text": "हा चूत हा चम्पक कर्णिकार हा मल्लिके मालति बालवल्य: ।\nकिं वीक्षितो नो हृदयैकचोर: इत्यादि तास्त्वत्प्रवणा विलेपु: ॥५॥",
        "index": 8,
        "shloka_num": 5
    },
    {
        "text": "निरीक्षितोऽयं सखि पङ्कजाक्ष: पुरो ममेत्याकुलमालपन्ती ।\nत्वां भावनाचक्षुषि वीक्ष्य काचित्तापं सखीनां द्विगुणीचकार ॥६॥",
        "index": 9,
        "shloka_num": 6
    },
    {
        "text": "त्वदात्मिकास्ता यमुनातटान्ते तवानुचक्रु: किल चेष्टितानि ।\nविचित्य भूयोऽपि तथैव मानात्त्वया विमुक्तां ददृशुश्च राधाम् ॥७॥",
        "index": 10,
        "shloka_num": 7
    },
    {
        "text": "तत: समं ता विपिने समन्तात्तमोवतारावधि मार्गयन्त्य: ।\nपुनर्विमिश्रा यमुनातटान्ते भृशं विलेपुश्च जगुर्गुणांस्ते ॥८॥",
        "index": 11,
        "shloka_num": 8
    },
    {
        "text": "तथा व्यथासङ्कुलमानसानां व्रजाङ्गनानां करुणैकसिन्धो ।\nजगत्त्रयीमोहनमोहनात्मा त्वं प्रादुरासीरयि मन्दहासी ॥९॥",
        "index": 12,
        "shloka_num": 9
    },
    {
        "text": "सन्दिग्धसन्दर्शनमात्मकान्तं त्वां वीक्ष्य तन्व्य: सहसा तदानीम् ।\nकिं किं न चक्रु: प्रमदातिभारात् स त्वं गदात् पालय मारुतेश ॥१०॥",
        "index": 13,
        "shloka_num": 10
    }
]