[
    {
        "text": "ॐ नमो नारायणाय",
        "index": 0,
        "shloka_num": null
    },
    {
        "text": "अथ श्रीमन्नारायणीयम्",
        "index": 1,
        "shloka_num": null
    },
    {
        "text": "अष्टत्रिंशम् दशकम्",
        "index": 2,
        "shloka_num": null
    },
    {
        "text": "श्रीकृष्ण अवतार:",
        "index": 3,
        "shloka_num": null
    },
    {
        "text": "आनन्दरूप भगवन्नयि तेऽवतारे\nप्राप्ते प्रदीप्तभवदङ्गनिरीयमाणै: ।\nकान्तिव्रजैरिव घनाघनमण्डलैर्द्याम्\nआवृण्वती विरुरुचे किल वर्षवेला ॥१॥",
        "index": 4,
        "shloka_num": 1
    },
    {
        "text": "आशासु शीतलतरासु पयोदतोयै:\nआशासिताप्तिविवशेषु च सज्जनेषु ।\nनैशाकरोदयविधौ निशि मध्यमायां\nक्लेशापहस्त्रिजगतां त्वमिहाविरासी: ॥२॥",
        "index": 5,
        "shloka_num": 2
    },
    {
        "text": "बाल्यस्पृशाऽपि वपुषा दधुषा विभूती:\nउद्यत्किरीटकटकाङ्गदहारभासा ।\nशङ्खारिवारिजगदापरिभासितेन\nमेघासितेन परिलेसिथ सूतिगेहे ॥३॥",
        "index": 6,
        "shloka_num": 3
    },
    {
        "text": "वक्ष:स्थलीसुखनिलीनविलासिलक्ष्मी-\nमन्दाक्षलक्षितकटाक्षविमोक्षभेदै: ।\nतन्मन्दिरस्य खलकंसकृतामलक्ष्मीम्\nउन्मार्जयन्निव विरेजिथ वासुदेव ॥४॥",
        "index": 7,
        "shloka_num": 4
    },
    {
        "text": "शौरिस्तु धीरमुनिमण्डलचेतसोऽपि\nदूरस्थितं वपुरुदीक्ष्य निजेक्षणाभ्याम् ॥",
        "index": 8,
        "shloka_num": 5
    },
    {
        "text": "शौरिस्तु धीरमुनिमण्डलचेतसोऽपि\nदूरस्थितं वपुरुदीक्ष्य निजेक्षणाभ्याम् ॥",
        "index": 9,
        "shloka_num": 6
    },
    {
        "text": "देव प्रसीद परपूरुष तापवल्ली-\nनिर्लूनदात्रसमनेत्रकलाविलासिन् ।\nखेदानपाकुरु कृपागुरुभि: कटाक्षै:\nइत्यादि तेन मुदितेन चिरं नुतोऽभू: ॥६॥",
        "index": 10,
        "shloka_num": 7
    },
    {
        "text": "मात्रा च नेत्रसलिलास्तृतगात्रवल्या\nस्तोत्रैरभिष्टुतगुण: करुणालयस्त्वम् ।\nप्राचीनजन्मयुगलं प्रतिबोध्य ताभ्यां\nमातुर्गिरा दधिथ मानुषबालवेषम् ॥७॥",
        "index": 11,
        "shloka_num": 8
    },
    {
        "text": "त्वत्प्रेरितस्तदनु नन्दतनूजया ते\nव्यत्यासमारचयितुं स हि शूरसूनु: ।\nत्वां हस्तयोरधृत चित्तविधार्यमार्यै:\nअम्भोरुहस्थकलहंसकिशोररम्यम् ॥८॥",
        "index": 12,
        "shloka_num": 9
    },
    {
        "text": "जाता तदा पशुपसद्मनि योगनिद्रा ।\nनिद्राविमुद्रितमथाकृत पौरलोकम् ।\nत्वत्प्रेरणात् किमिव चित्रमचेतनैर्यत्\nद्वारै: स्वयं व्यघटि सङ्घटितै: सुगाढम् ॥९॥",
        "index": 13,
        "shloka_num": 10
    },
    {
        "text": "शेषेण भूरिफणवारितवारिणाऽथ\nस्वैरं प्रदर्शितपथो मणिदीपितेन ।\nत्वां धारयन् स खलु धन्यतम: प्रतस्थे\nसोऽयं त्वमीश मम नाशय रोगवेगान् ॥१०॥",
        "index": 14,
        "shloka_num": null
    }
]