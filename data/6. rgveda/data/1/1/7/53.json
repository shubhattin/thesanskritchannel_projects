[
  {
    "text": "३ मैत्रावरुणिर्वसिष्ठ: । द्यावापृथिवी ।त्रिष्टुप् ।",
    "index": 0,
    "shloka_num": null
  },
  {
    "text": "प्र द्यावा॑ य॒ज्ञैः पृ॑थि॒वी नमो॑भिः स॒बाध॑ ईळे बृह॒ती यज॑त्रे ।",
    "index": 1,
    "shloka_num": null
  },
  {
    "text": "ते चि॒द्धि पूर्वे॑ क॒वयो॑ गृ॒णन्त॑: पु॒रो म॒ही द॑धि॒रे दे॒वपु॑त्रे ॥१॥",
    "index": 2,
    "shloka_num": 1
  },
  {
    "text": "प्र पू॑र्व॒जे पि॒तरा॒ नव्य॑सीभिर्गी॒र्भिः कृ॑णुध्वं॒ सद॑ने ऋ॒तस्य॑ ।",
    "index": 3,
    "shloka_num": null
  },
  {
    "text": "आ नो॑ द्यावापृथिवी॒ दैव्ये॑न॒ जने॑न यातं॒ महि॑ वां॒ वरू॑थम् ॥२॥",
    "index": 4,
    "shloka_num": 2
  },
  {
    "text": "उ॒तो हि वां॑ रत्न॒धेया॑नि॒ सन्ति॑ पु॒रूणि॑ द्यावापृथिवी सु॒दासे॑ ।",
    "index": 5,
    "shloka_num": null
  },
  {
    "text": "अ॒स्मे ध॑त्तं॒ यदस॒दस्कृ॑धोयु यू॒यं पा॑त स्व॒स्तिभि॒: सदा॑ नः ॥३॥",
    "index": 6,
    "shloka_num": 3
  }
]
