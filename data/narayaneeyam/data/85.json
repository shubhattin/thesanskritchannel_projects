[
    {
        "text": "अथ श्रीमन्नारायणीयम्",
        "index": 0,
        "shloka_num": null
    },
    {
        "text": "पञ्चाशीतितमम् दशकम्",
        "index": 1,
        "shloka_num": null
    },
    {
        "text": "जरासन्ध वध: शिशुपाल वध: च",
        "index": 2,
        "shloka_num": null
    },
    {
        "text": "ततो मगधभूभृता चिरनिरोधसंक्लेशितं",
        "index": 3,
        "shloka_num": null
    },
    {
        "text": "शताष्टकयुतायुतद्वितयमीश भूमीभृताम् ।\nअनाथशरणाय ते कमपि पूरुषं प्राहिणोत्\nअयाचत स मागधक्षपणमेव किं भूयसा ॥१॥",
        "index": 4,
        "shloka_num": 1
    },
    {
        "text": "यियासुरभिमागधं तदनु नारदोदीरितात्\nयुधिष्ठिरमखोद्यमादुभयकार्यपर्याकुल: ।\nविरुद्धजयिनोऽध्वरादुभयसिद्धिरित्युद्धवे\nशशंसुषि निजै: समं पुरमियेथ यौधिष्ठिरीम् ॥२॥",
        "index": 5,
        "shloka_num": 2
    },
    {
        "text": "अशेषदयितायुते त्वयि समागते धर्मजो\nविजित्य सहजैर्महीं भवदपाङ्गसंवर्धितै: ।\nश्रियं निरुपमां वहन्नहह भक्तदासायितं\nभवन्तमयि मागधे प्रहितवान् सभीमार्जुनम् ॥३॥",
        "index": 6,
        "shloka_num": 3
    },
    {
        "text": "गिरिव्रजपुरं गतास्तदनु देव यूयं त्रयो\nययाच समरोत्सवं द्विजमिषेण तं मागधम् ।\nअपूर्णसुकृतं त्वमुं पवनजेन संग्रामयन्\nनिरीक्ष्य सह जिष्णुना त्वमपि राजयुद्ध्वा स्थित: ॥४॥",
        "index": 7,
        "shloka_num": 4
    },
    {
        "text": "अशान्तसमरोद्धतं विटपपाटनासंज्ञया\nनिपात्य जरस: सुतं पवनजेन निष्पाटितम् ।\nविमुच्य नृपतीन् मुदा समनुगृह्य भक्तिं परां\nदिदेशिथ गतस्पृहानपि च धर्मगुप्त्यै भुव: ॥५॥",
        "index": 8,
        "shloka_num": 5
    },
    {
        "text": "प्रचक्रुषि युधिष्ठिरे तदनु राजसूयाध्वरं\nप्रसन्नभृतकीभवत्सकलराजकव्याकुलम् ।\nत्वमप्ययि जगत्पते द्विजपदावनेजादिकं\nचकर्थ किमु कथ्यते नृपवरस्य भाग्योन्नति: ॥६॥",
        "index": 9,
        "shloka_num": 6
    },
    {
        "text": "तत: सवनकर्मणि प्रवरमग्र्यपूजाविधिं\nविचार्य सहदेववागनुगत: स धर्मात्मज: ।\nव्यधत्त भवते मुदा सदसि विश्वभूतात्मने\nतदा ससुरमानुषं भुवनमेव तृप्तिं दधौ ॥७॥",
        "index": 10,
        "shloka_num": 7
    },
    {
        "text": "तत: सपदि चेदिपो मुनिनृपेषु तिष्ठत्स्वहो\nसभाजयति को जड: पशुपदुर्दुरूटं वटुम् ।\nइति त्वयि स दुर्वचोविततिमुद्वमन्नासनात्\nउदापतदुदायुध: समपतन्नमुं पाण्डवा: ॥८॥",
        "index": 11,
        "shloka_num": 8
    },
    {
        "text": "निवार्य निजपक्षगानभिमुखस्यविद्वेषिण:\nत्वमेव जहृषे शिरो दनुजदारिणा स्वारिणा ।\nजनुस्त्रितयलब्धया सततचिन्तया शुद्धधी:\nत्वया स परमेकतामधृत योगिनां दुर्लभाम् ॥९॥",
        "index": 12,
        "shloka_num": 9
    },
    {
        "text": "तत: सुमहिते त्वया क्रतुवरे निरूढे जनो\nययौ जयति धर्मजो जयति कृष्ण इत्यालपन् ।\nखल: स तु सुयोधनो धुतमनास्सपत्नश्रिया\nमयार्पितसभामुखे स्थलजलभ्रमादभ्रमीत् ॥१०॥",
        "index": 13,
        "shloka_num": 10
    },
    {
        "text": "तदा हसितमुत्थितं द्रुपदनन्दनाभीमयो:\nअपाङ्गकलया विभो किमपि तावदुज्जृम्भयन् ।\nधराभरनिराकृतौ सपदि नाम बीजं वपन्\nजनार्दन मरुत्पुरीनिलय पाहि मामामयात् ॥११॥",
        "index": 14,
        "shloka_num": 11
    }
]