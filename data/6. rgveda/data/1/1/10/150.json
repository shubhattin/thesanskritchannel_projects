[
  {
    "text": "५ मृळीको वासिष्ठः । अग्निः । बृहती, ४-५ उपरिष्टाज्ज्योतिः, ४ जगती वा ।",
    "index": 0,
    "shloka_num": null
  },
  {
    "text": "समि॑द्धश्चि॒त्समि॑ध्यसे दे॒वेभ्यो॑ हव्यवाहन  । आ॒दि॒त्यै रु॒द्रैर्वसु॑भिर्न॒ आ ग॑हि मृळी॒काय॑ न॒ आ ग॑हि  ॥१॥",
    "index": 1,
    "shloka_num": 1
  },
  {
    "text": "इ॒मं य॒ज्ञमि॒दं वचो॑ जुजुषा॒ण उ॒पाग॑हि  । मर्ता॑सस्त्वा समिधान हवामहे मृळी॒काय॑ हवामहे  ॥२॥",
    "index": 2,
    "shloka_num": 2
  },
  {
    "text": "त्वामु॑ जा॒तवे॑दसं वि॒श्ववा॑रं गृणे धि॒या  । अग्ने॑ दे॒वाँ आ व॑ह नः प्रि॒यव्र॑तान्मृळी॒काय॑ प्रि॒यव्र॑तान्  ॥३॥",
    "index": 3,
    "shloka_num": 3
  },
  {
    "text": "अ॒ग्निर्दे॒वो दे॒वाना॑मभवत्पु॒रोहि॑तो॒ऽग्निं म॑नु॒ष्या॒३ ऋष॑य॒: समी॑धिरे  ।",
    "index": 4,
    "shloka_num": null
  },
  {
    "text": "अ॒ग्निं म॒हो धन॑साताव॒हं हु॑वे मृळी॒कं धन॑सातये  ॥४॥",
    "index": 5,
    "shloka_num": 4
  },
  {
    "text": "अ॒ग्निरत्रिं॑ भ॒रद्वा॑जं॒ गवि॑ष्ठिरं॒ प्राव॑न्न॒: कण्वं॑ त्र॒सद॑स्युमाह॒वे  ।",
    "index": 6,
    "shloka_num": null
  },
  {
    "text": "अ॒ग्निं वसि॑ष्ठो हवते पु॒रोहि॑तो मृळी॒काय॑ पु॒रोहि॑तः  ॥५॥",
    "index": 7,
    "shloka_num": 5
  }
]
