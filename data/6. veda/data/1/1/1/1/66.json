[
  {
    "text": "१० पराशरः शाक्त्यः । अग्निः । द्विपदा विराट् ।",
    "index": 0,
    "shloka_num": null
  },
  {
    "text": "र॒यिर्न चि॒त्रा, सूरो॒ न सं॒दृगायु॒र्न प्रा॒णो, नित्यो॒ न सू॒नुः १ तक्वा॒ न भूर्णि॒र्वना॑ सिषक्ति॒ पयो॒ न धे॒नुः, शुचि॑र्वि॒भावा॑ ॥१॥",
    "index": 1,
    "shloka_num": 1
  },
  {
    "text": "२ दा॒धार॒ क्षेम॒मोको॒ न र॒ण्वो यवो॒ न प॒क्वो, जेता॒ जना॑नाम् ३ ऋषि॒र्न स्तुभ्वा॑, वि॒क्षु प्र॑श॒स्तो वा॒जी न प्री॒तो, वयो॑ दधाति ॥२॥",
    "index": 2,
    "shloka_num": 2
  },
  {
    "text": "४ दु॒रोक॑शोचिः॒, क्रतु॒र्न नित्यो॑ जा॒येव॒ योना॒वरं॒ विश्व॑स्मै ५ चि॒त्रो यदभ्रा॑ट्, छ्वे॒तो न वि॒क्षु रथो॒ न रु॒क्मी, त्वे॒षः स॒मत्सु॑ ॥३॥",
    "index": 3,
    "shloka_num": 3
  },
  {
    "text": "६ सेने॑व सृ॒ष्टामं॑ दधा॒त्यस्तु॒र्न दि॒द्युत्, त्वे॒षप्र॑तीका ७ य॒मो ह॑ जा॒तो, य॒मो जनि॑त्वं जा॒रः क॒नीनां॒, पति॒र्जनी॑नाम् ॥४॥",
    "index": 4,
    "shloka_num": 4
  },
  {
    "text": "८ तं व॑श्च॒राथा॑, व॒यं व॑स॒त्यास्तं॒ न गावो॒, नक्ष॑न्त इ॒द्धम् ९ सिन्धु॒र्न क्षोदः॒, प्र नीची॑रैनो॒न्नव॑न्त॒ गावः॒, स्व १ र्दृशी॑के ॥५॥",
    "index": 5,
    "shloka_num": 5
  },
  {
    "text": "१०",
    "index": 6,
    "shloka_num": null
  }
]
