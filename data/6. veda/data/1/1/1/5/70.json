[
  {
    "text": "४ उरुचक्रिरात्रेयः । मित्रावरुणौ । गायत्री ।",
    "index": 0,
    "shloka_num": null
  },
  {
    "text": "पु॒रू॒रुणा॑ चि॒द्ध्यस्त्यवो॑ नू॒नं वां॑ वरुण ।\nमित्र॒ वंसि॑ वां सुम॒तिम् ॥१॥",
    "index": 1,
    "shloka_num": 1
  },
  {
    "text": "ता वां॑ स॒म्यग॑द्रुह्वा॒णेष॑मश्याम॒ धाय॑से ।\nव॒यं ते रु॑द्रा स्याम ॥२॥",
    "index": 2,
    "shloka_num": 2
  },
  {
    "text": "पा॒तं नो॑ रुद्रा पा॒युभि॑रु॒त त्रा॑येथां सुत्रा॒त्रा ।\nतु॒र्याम॒ दस्यू॑न् त॒नूभिः॑ ॥३॥",
    "index": 3,
    "shloka_num": 3
  },
  {
    "text": "मा कस्या॑द्भुतक्रतू य॒क्षं भु॑जेमा त॒नूभिः॑ ।\nमा शेष॑सा॒ मा तन॑सा ॥४॥",
    "index": 4,
    "shloka_num": 4
  }
]
