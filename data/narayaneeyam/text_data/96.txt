अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

षण्णवतितमम् दशकम्
ShaNNavatitamam dashakam

The Ninety-sixth group of Ten shlokas

भगवत् विभूतय: ज्ञान कर्म भक्ति योग: च
bhagavat vibhUtayaH jnAna karma bhakti yogaH cha

Glories of the Lord, The Yoga of Jnana, Karma and Bhakti

त्वं हि ब्रह्मैव साक्षात् परमुरुमहिमन्नक्षराणामकार:
तारो मन्त्रेषु राज्ञां मनुरसि मुनिषु त्वं भृगुर्नारदोऽपि ।
प्रह्लादो दानवानां पशुषु च सुरभि: पक्षिणां वैनतेयो
नागानामस्यनन्तस्सुरसरिदपि च स्रोतसां विश्वमूर्ते ॥१॥
tvaM hi brahmaiva sAkShAt paramurumahimannakSharANAmakAraH
tAro mantreShu rAjnAM manurasi muniShu tvaM bhRgurnAradopi 
prahlAdo dAnavAnAM pashuShu cha surabhiH pakShiNAM vainateyo
nAgAnAmasyanantassurasaridapi cha srotasAM vishvamUrte 1

त्वं हि ब्रह्मैव साक्षात् परमुरुमहिमन्नक्षराणामकार:
You are verily the source of creation, O Lord of Utmost Glory! Among the letters, you are the first letter, 'a'.
तारो मन्त्रेषु राज्ञां मनुरसि मुनिषु त्वं भृगुर्नारदोऽपि ।
Among the mantras, you are AUMkaara, among the kings you are manu, among the sages you are Bhrgu and Narada,
प्रह्लादो दानवानां पशुषु च सुरभि: पक्षिणां वैनतेयो
among the Danavas you are Prahlada, among the animals you are Surabhi, among the birds you are Garuda
नागानामस्यनन्तस्सुरसरिदपि च स्रोतसां विश्वमूर्ते ॥१॥
among the serpents you are ananta, and among the rivers you are the divine river Ganga, O Embodiment of the Universe!

ब्रह्मण्यानां बलिस्त्वं क्रतुषु च जपयज्ञोऽसि वीरेषु पार्थो
भक्तानामुद्धवस्त्वं बलमसि बलिनां धाम तेजस्विनां त्वम् ।
नास्त्यन्तस्त्वद्विभूतेर्विकसदतिशयं वस्तु सर्वं त्वमेव
त्वं जीवस्त्वं प्रधानं यदिह भवदृते तन्न किञ्चित् प्रपञ्चे ॥२॥
brahmaNyAnAM balistvaM kratuShu cha japayajnosi vIreShu pArtho
bhaktAnAmuddhavastvaM balamasi balinAM dhAma tejasvinAM tvam 
nAstyantastvadvibhUtervikasadatishayaM vastu sarvaM tvameva
tvaM jIvastvaM pradhAnaM yadiha bhavadRte tanna kinchit prapanche 2

ब्रह्मण्यानां बलिस्त्वं क्रतुषु च जपयज्ञोऽसि वीरेषु पार्थो
Among the exalted ones you are Bali, among the rituals you are the process of Japa, among the valiant ones you are Arjuna,
भक्तानामुद्धवस्त्वं बलमसि बलिनां धाम तेजस्विनां त्वम् ।
among the devotees you are Uddhava, you are the strength of those who are strong, and the brilliance of the ones who are radiant!
नास्त्यन्तस्त्वद्विभूतेर्विकसदतिशयं वस्तु सर्वं त्वमेव
There is no end to your glories! Everything that has blossomed forth in its greatness is you alone!
त्वं जीवस्त्वं प्रधानं यदिह भवदृते तन्न किञ्चित् प्रपञ्चे ॥२॥
You are the living being and you are the source of life! Apart from you there is nothing else in this creation made of five elements!

धर्मं वर्णाश्रमाणां श्रुतिपथविहितं त्वत्परत्वेन भक्त्या
कुर्वन्तोऽन्तर्विरागे विकसति शनकै: सन्त्यजन्तो लभन्ते ।
सत्तास्फूर्तिप्रियत्वात्मकमखिलपदार्थेषु भिन्नेष्वभिन्नं
निर्मूलं विश्वमूलं परममहमिति त्वद्विबोधं विशुद्धम् ॥३॥
dharmaM varNAshramANAM shrutipathavihitaM tvatparatvena bhaktyA
kurvantontarvirAge vikasati shanakaiH santyajanto labhante 
sattAsphUrtipriyatvAtmakamakhilapadArtheShu bhinneShvabhinnaM
nirmUlaM vishvamUlaM paramamahamiti tvadvibodhaM vishuddham 3

धर्मं वर्णाश्रमाणां श्रुतिपथविहितं त्वत्परत्वेन भक्त्या
Among the four varNas, those who follow the righteous path set forth by the Vedas, by being devoted to you,
कुर्वन्तोऽन्तर्विरागे विकसति शनकै: सन्त्यजन्तो लभन्ते ।
detachment gradually develops within them, and as they slowly learn to let go,
सत्तास्फूर्तिप्रियत्वात्मकमखिलपदार्थेषु भिन्नेष्वभिन्नं
existential bliss and lovingness towards everything, unity with everything that seems different,
निर्मूलं विश्वमूलं परममहमिति त्वद्विबोधं विशुद्धम् ॥३॥
the beginningless nature of the source of creation, and the pure knowledge that I am of the nature of the beyond, set forth!

ज्ञानं कर्मापि भक्तिस्त्रितयमिह भवत्प्रापकं तत्र तावत्
निर्विण्णानामशेषे विषय इह भवेत् ज्ञानयोगेऽधिकार: ।
सक्तानां कर्मयोगस्त्वयि हि विनिहितो ये तु नात्यन्तसक्ता:
नाप्यत्यन्तं विरक्तास्त्वयि च धृतरसा भक्तियोगो ह्यमीषाम् ॥४॥
jnAnaM karmApi bhaktistritayamiha bhavatprApakaM tatra tAvat
nirviNNAnAmasheShe viShaya iha bhavet jnAnayogedhikAraH 
saktAnAM karmayogastvayi hi vinihito ye tu nAtyantasaktAH
nApyatyantaM viraktAstvayi cha dhRtarasA bhaktiyogo hyamIShAm 4

ज्ञानं कर्मापि भक्तिस्त्रितयमिह भवत्प्रापकं तत्र तावत्
Knowledge, Action, and Devotion are the three paths of pursuit that lead towards You, and among them,
निर्विण्णानामशेषे विषय इह भवेत् ज्ञानयोगेऽधिकार: ।
those who are detached from everything, are eligible to pursue the path of knowledge!
सक्तानां कर्मयोगस्त्वयि हि विनिहितो ये तु नात्यन्तसक्ता:
Those who are attached need to pursue the path of actions - which are dedicated to you, and those who are neither too attached,
नाप्यत्यन्तं विरक्तास्त्वयि च धृतरसा भक्तियोगो ह्यमीषाम् ॥४॥
nor too detached, and who relish you, for them is the path of Devotion.

ज्ञानं त्वद्भक्ततां वा लघु सुकृतवशान्मर्त्यलोके लभन्ते
तस्मात्तत्रैव जन्म स्पृहयति भगवन् नाकगो नारको वा ।
आविष्टं मां तु दैवाद्भवजलनिधिपोतायिते मर्त्यदेहे
त्वं कृत्वा कर्णधारं गुरुमनुगुणवातायितस्तारयेथा: ॥५॥
jnAnaM tvadbhaktatAM vA laghu sukRtavashAnmartyaloke labhante
tasmAttatraiva janma spRhayati bhagavan nAkago nArako vA 
AviShTaM mAM tu daivAdbhavajalanidhipotAyite martyadehe
tvaM kRtvA karNadhAraM gurumanuguNavAtAyitastArayethAH 5

ज्ञानं त्वद्भक्ततां वा लघु सुकृतवशान्मर्त्यलोके लभन्ते
With just a few good deeds people attain to knowledge and devotion to you in this mortal world!
तस्मात्तत्रैव जन्म स्पृहयति भगवन् नाकगो नारको वा ।
And therefore, O Lord! Those who are in both heaven and hell desire to be born here once gain!
आविष्टं मां तु दैवाद्भवजलनिधिपोतायिते मर्त्यदेहे
I, who has already taken birth here due to my fortune, in this mortal body which is like a boat that takes us across the ocean of cyclical existence,
त्वं कृत्वा कर्णधारं गुरुमनुगुणवातायितस्तारयेथा: ॥५॥
make my Guru, the navigator of this boat, and you becoming the favourable wind, take me across!

अव्यक्तं मार्गयन्त: श्रुतिभिरपि नयै: केवलज्ञानलुब्धा:
क्लिश्यन्तेऽतीव सिद्धिं बहुतरजनुषामन्त एवाप्नुवन्ति ।
दूरस्थ: कर्मयोगोऽपि च परमफले नन्वयं भक्तियोग:
त्वामूलादेव हृद्यस्त्वरितमयि भवत्प्रापको वर्धतां मे ॥६॥
avyaktaM mArgayantaH shrutibhirapi nayaiH kevalajnAnalubdhAH
klishyantetIva siddhiM bahutarajanuShAmanta evApnuvanti 
dUrasthaH karmayogopi cha paramaphale nanvayaM bhaktiyogaH
tvAmUlAdeva hRdyastvaritamayi bhavatprApako vardhatAM me 6

अव्यक्तं मार्गयन्त: श्रुतिभिरपि नयै: केवलज्ञानलुब्धा:
Searching for the unmanifest, by the study of the Vedas and Shastras, those who desire the knowledge of union,
क्लिश्यन्तेऽतीव सिद्धिं बहुतरजनुषामन्त एवाप्नुवन्ति ।
undergo utmost hardships, and at the end of many lifetimes attain to their goal!
दूरस्थ: कर्मयोगोऽपि च परमफले नन्वयं भक्तियोग:
Even the Yoga of Actions is far away from the end result! Isn't this Yoga of Devotion alone,
त्वामूलादेव हृद्यस्त्वरितमयि भवत्प्रापको वर्धतां मे ॥६॥
from the very beginning is endearing, and also quick in leading towards you! May that grow further within me!

ज्ञानायैवातियत्नं मुनिरपवदते ब्रह्मतत्त्वं तु शृण्वन्
गाढं त्वत्पादभक्तिं शरणमयति यस्तस्य मुक्ति: कराग्रे ।
त्वद्ध्यानेऽपीह तुल्या पुनरसुकरता चित्तचाञ्चल्यहेतो:
अभ्यासादाशु शक्यं तदपि वशयितुं त्वत्कृपाचारुताभ्याम् ॥७॥
jnAnAyaivAtiyatnaM munirapavadate brahmatattvaM tu shRNvan
gADhaM tvatpAdabhaktiM sharaNamayati yastasya muktiH karAgre 
tvaddhyAnepIha tulyA punarasukaratA chittachAnchalyahetoH
abhyAsAdAshu shakyaM tadapi vashayituM tvatkRpAchArutAbhyAm 7

ज्ञानायैवातियत्नं मुनिरपवदते ब्रह्मतत्त्वं तु शृण्वन्
Sage Vyasa prescribes intense effort only to seek knowledge! Upon hearing the knowledge of the principle of creation,
गाढं त्वत्पादभक्तिं शरणमयति यस्तस्य मुक्ति: कराग्रे ।
the one who develops intense devotion towards your feet and seeks refuge, for such a person, liberation is at the fingertips!
त्वद्ध्यानेऽपीह तुल्या पुनरसुकरता चित्तचाञ्चल्यहेतो:
Meditating upon you is also similarly difficult due to the wavering nature of the mind!
अभ्यासादाशु शक्यं तदपि वशयितुं त्वत्कृपाचारुताभ्याम् ॥७॥
With practice, it is possible to bring even that into one's control, with your grace and the beauty of your form!

निर्विण्ण: कर्ममार्गे खलु विषमतमे त्वत्कथादौ च गाढं
जातश्रद्धोऽपि कामानयि भुवनपते नैव शक्नोमि हातुम् ।
तद्भूयो निश्चयेन त्वयि निहितमना दोषबुद्ध्या भजंस्तान्
पुष्णीयां भक्तिमेव त्वयि हृदयगते मङ्क्षु नङ्क्ष्यन्ति सङ्गा: ॥८॥
nirviNNaH karmamArge khalu viShamatame tvatkathAdau cha gADhaM
jAtashraddhopi kAmAnayi bhuvanapate naiva shaknomi hAtum 
tadbhUyo nishchayena tvayi nihitamanA doShabuddhyA bhajaMstAn
puShNIyAM bhaktimeva tvayi hRdayagate mankShu nankShyanti sangAH 8

निर्विण्ण: कर्ममार्गे खलु विषमतमे त्वत्कथादौ च गाढं
Despite being disinterested in the performance of highly complex rituals, and in your stories being firmly
जातश्रद्धोऽपि कामानयि भुवनपते नैव शक्नोमि हातुम् ।
devout, O Lord of the world, I am still unable to give my desires up!
तद्भूयो निश्चयेन त्वयि निहितमना दोषबुद्ध्या भजंस्तान्
Then again, with my mind immersed in you firmly, with my fickle intellect indulging in those desires,
पुष्णीयां भक्तिमेव त्वयि हृदयगते मङ्क्षु नङ्क्ष्यन्ति सङ्गा: ॥८॥
I shall strengthen my devotion alone! When you abide in my heart, those attachments are soon destroyed!

कश्चित् क्लेशार्जितार्थक्षयविमलमतिर्नुद्यमानो जनौघै:
प्रागेवं प्राह विप्रो न खलु मम जन: कालकर्मग्रहा वा।
चेतो मे दु:खहेतुस्तदिह गुणगणं भावयत्सर्वकारी-
त्युक्त्वा शान्तो गतस्त्वां मम च कुरु विभो तादृशी चित्तशान्तिम् ॥९॥
kashchit kleshArjitArthakShayavimalamatirnudyamAno janaughaiH
prAgevaM prAha vipro na khalu mama janaH kAlakarmagrahA vA
cheto me duHkhahetustadiha guNagaNaM bhAvayatsarvakArI-
tyuktvA shAnto gatastvAM mama cha kuru vibho tAdRshI chittashAntim 9

कश्चित् क्लेशार्जितार्थक्षयविमलमतिर्नुद्यमानो जनौघै:
Long ago, a Brahmin who had lost his hard earned wealth, but who was of a purified mind, despite being persecuted by the people,
प्रागेवं प्राह विप्रो न खलु मम जन: कालकर्मग्रहा वा।
spoke, "My suffering is not due to these people, due to bad times, or due to the planets!
चेतो मे दु:खहेतुस्तदिह गुणगणं भावयत्सर्वकारी-
It is my mind which is the cause of my suffering which along with my tendencies, creates an impression of doership!"
त्युक्त्वा शान्तो गतस्त्वां मम च कुरु विभो तादृशी चित्तशान्तिम् ॥९॥
thus saying, he peacefully attained to you! O Vibhu! Bestow upon me too that kind of pacification of the mind!

ऐल: प्रागुर्वशीं प्रत्यतिविवशमना: सेवमानश्चिरं तां
गाढं निर्विद्य भूयो युवतिसुखमिदं क्षुद्रमेवेति गायन् ।
त्वद्भक्तिं प्राप्य पूर्ण: सुखतरमचरत्तद्वदुद्धूतसङ्गं
भक्तोत्तंसं क्रिया मां पवनपुरपते हन्त मे रुन्धि रोगान् ॥१०॥
ailaH prAgurvashIM pratyativivashamanAH sevamAnashchiraM tAM
gADhaM nirvidya bhUyo yuvatisukhamidaM kShudrameveti gAyan 
tvadbhaktiM prApya pUrNaH sukhataramacharattadvaduddhUtasangaM
bhaktottaMsaM kriyA mAM pavanapurapate hanta me rundhi rogAn 10

ऐल: प्रागुर्वशीं प्रत्यतिविवशमना: सेवमानश्चिरं तां
The son of ilA, king purUravas, once upon a time, infatuated with UrvashI enjoyed her company for long!
गाढं निर्विद्य भूयो युवतिसुखमिदं क्षुद्रमेवेति गायन् ।
Then again, developing a deep sense of renunciation, declaring that the pleasure of women is trivial,
त्वद्भक्तिं प्राप्य पूर्ण: सुखतरमचरत्तद्वदुद्धूतसङ्गं
attaining to your devotion, fulfilled, roamed about freely liberated from his attachments.
भक्तोत्तंसं क्रिया मां पवनपुरपते हन्त मे रुन्धि रोगान् ॥१०॥
Make me into an exalted devotee, O Lord of the City of Wind! Destroy all my ailments!
