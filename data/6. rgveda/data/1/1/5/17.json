[
  {
    "text": "५ पूरुरात्रेयः । अग्निः । अनुष्टुप्, ५ पंक्तिः ।",
    "index": 0,
    "shloka_num": null
  },
  {
    "text": "आ य॒ज्ञैर्दे॑व॒ मर्त्य॑ इ॒त्था तव्यां॑समू॒तये॑  ।",
    "index": 1,
    "shloka_num": null
  },
  {
    "text": "अ॒ग्निं कृ॒ते स्व॑ध्व॒रे पू॒रुरी॑ळी॒ताव॑से  ॥१॥",
    "index": 2,
    "shloka_num": 1
  },
  {
    "text": "अस्य॒ हि स्वय॑शस्तर आ॒सा वि॑धर्म॒न् मन्य॑से  ।",
    "index": 3,
    "shloka_num": null
  },
  {
    "text": "तं नाकं॑ चि॒त्रशो॑चिषं म॒न्द्रं प॒रो म॑नी॒षया॑  ॥२॥",
    "index": 4,
    "shloka_num": 2
  },
  {
    "text": "अ॒स्य वासा उ॑ अ॒र्चिषा॒ य आयु॑क्त तु॒जा गि॒रा  ।",
    "index": 5,
    "shloka_num": null
  },
  {
    "text": "दि॒वो न यस्य॒ रेत॑सा बृ॒हच्छोच॑न्त्य॒र्चय॑:  ॥३॥",
    "index": 6,
    "shloka_num": 3
  },
  {
    "text": "अ॒स्य क्रत्वा॒ विचे॑तसो द॒स्मस्य॒ वसु॒ रथ॒ आ  ।",
    "index": 7,
    "shloka_num": null
  },
  {
    "text": "अधा॒ विश्वा॑सु॒ हव्यो॒ऽग्निर्वि॒क्षु प्र श॑स्यते  ॥४॥",
    "index": 8,
    "shloka_num": 4
  },
  {
    "text": "नू न॒ इद्धि वार्य॑मा॒सा स॑चन्त सू॒रय॑:  ।",
    "index": 9,
    "shloka_num": null
  },
  {
    "text": "ऊर्जो॑ नपाद॒भिष्ट॑ये पा॒हि श॒ग्धि स्व॒स्तय॑ उ॒तैधि॑ पृ॒त्सु नो॑ वृ॒धे  ॥५॥",
    "index": 10,
    "shloka_num": 5
  }
]
