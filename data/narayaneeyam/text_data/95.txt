अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

पञ्चनवतितमम् दशकम्
panchanavatitamam dashakam

The Ninety-fifth group of Ten shlokas

ध्यान योग:
dhyAna yogaH

The Yoga of Meditation

आदौ हैरण्यगर्भीं तनुमविकलजीवात्मिकामास्थितस्त्वं
जीवत्वं प्राप्य मायागुणगणखचितो वर्तसे विश्वयोने ।
तत्रोद्वृद्धेन सत्त्वेन तु गुणयुगलं भक्तिभावं गतेन
छित्वा सत्त्वं च हित्वा पुनरनुपहितो वर्तिताहे त्वमेव ॥१॥
Adau hairaNyagarbhIM tanumavikalajIvAtmikAmAsthitastvaM
jIvatvaM prApya mAyAguNagaNakhachito vartase vishvayone 
tatrodvRddhena sattvena tu guNayugalaM bhaktibhAvaM gatena
ChitvA sattvaM cha hitvA punaranupahito vartitAhe tvameva 1

आदौ हैरण्यगर्भीं तनुमविकलजीवात्मिकामास्थितस्त्वं
In the beginning, taking on the form of Hiranyagarbha, which encapsulates all life within itself,
जीवत्वं प्राप्य मायागुणगणखचितो वर्तसे विश्वयोने ।
then, attaining to the nature of all creatures endowed with various attributes brought forth through mAyA, you exist, O Source of All Creation!
तत्रोद्वृद्धेन सत्त्वेन तु गुणयुगलं भक्तिभावं गतेन
There, when Sattva is enhanced by attaining to devotion, the other two Gunas of Rajas and Tamas,
छित्वा सत्त्वं च हित्वा पुनरनुपहितो वर्तिताहे त्वमेव ॥१॥
destroying them, and then setting aside Sattva too, once again without any attributes, you alone exist!

सत्त्वोन्मेषात् कदाचित् खलु विषयरसे दोषबोधेऽपि भूमन्
भूयोऽप्येषु प्रवृत्तिस्सतमसि रजसि प्रोद्धते दुर्निवारा ।
चित्तं तावद्गुणाश्च ग्रथितमिह मिथस्तानि सर्वाणि रोद्धुं
तुर्ये त्वय्येकभक्तिश्शरणमिति भवान् हंसरूपी न्यगादीत् ॥२॥
sattvonmeShAt kadAchit khalu viShayarase doShabodhepi bhUman
bhUyopyeShu pravRttissatamasi rajasi proddhate durnivArA 
chittaM tAvadguNAshcha grathitamiha mithastAni sarvANi roddhuM
turye tvayyekabhaktishsharaNamiti bhavAn haMsarUpI nyagAdIt 2

सत्त्वोन्मेषात् कदाचित् खलु विषयरसे दोषबोधेऽपि भूमन्
Due to an upsurge of Sattva, desipte realizing the faults of sensory pleasures, O Abundant One,
भूयोऽप्येषु प्रवृत्तिस्सतमसि रजसि प्रोद्धते दुर्निवारा ।
once again, one gets entangled into it due to the influence Rajas and Tamas, and is hence hard to overcome!
चित्तं तावद्गुणाश्च ग्रथितमिह मिथस्तानि सर्वाणि रोद्धुं
The mind which is intertwined with one's own nature is the reason for this, and in order to control all of it,
तुर्ये त्वय्येकभक्तिश्शरणमिति भवान् हंसरूपी न्यगादीत् ॥२॥
devotion to you alone, who is of the fourth state of turya, is the only refuge! Thus you had conveyed in the form of a Swan!

सन्ति श्रेयांसि भूयांस्यपि रुचिभिदया कर्मिणां निर्मितानि
क्षुद्रानन्दाश्च सान्ता बहुविधगतय: कृष्ण तेभ्यो भवेयु: ।
त्वं चाचख्याथ सख्ये ननु महिततमां श्रेयसां भक्तिमेकां
त्वद्भक्त्यानन्दतुल्य: खलु विषयजुषां सम्मद: केन वा स्यात् ॥३॥
santi shreyAMsi bhUyAMsyapi ruchibhidayA karmiNAM nirmitAni
kShudrAnandAshcha sAntA bahuvidhagatayaH kRShNa tebhyo bhaveyuH 
tvaM chAchakhyAtha sakhye nanu mahitatamAM shreyasAM bhaktimekAM
tvadbhaktyAnandatulyaH khalu viShayajuShAM sammadaH kena vA syAt 3

सन्ति श्रेयांसि भूयांस्यपि रुचिभिदया कर्मिणां निर्मितानि
There are many kinds of paths of activity which have been created as per different tastes for well-being,
क्षुद्रानन्दाश्च सान्ता बहुविधगतय: कृष्ण तेभ्यो भवेयु: ।
which lead to trivial pleasures and various kinds of temporary fulfilment, O Krishna!
त्वं चाचख्याथ सख्ये ननु महिततमां श्रेयसां भक्तिमेकां
Didn't you describe to your friend, Uddhava, about Devotion, the singlemost means of well-being!
त्वद्भक्त्यानन्दतुल्य: खलु विषयजुषां सम्मद: केन वा स्यात् ॥३॥
The bliss that your devotion bestows, what indeed can match it for those who run after sensory pleasures!

त्वत्भक्त्या तुष्टबुद्धे: सुखमिह चरतो विच्युताशस्य चाशा:
सर्वा: स्यु: सौख्यमय्य: सलिलकुहरगस्येव तोयैकमय्य: ।
सोऽयं खल्विन्द्रलोकं कमलजभवनं योगसिद्धीश्च हृद्या:
नाकाङ्क्षत्येतदास्तां स्वयमनुपतिते मोक्षसौख्येऽप्यनीह: ॥४॥
tvatbhaktyA tuShTabuddheH sukhamiha charato vichyutAshasya chAshAH
sarvAH syuH saukhyamayyaH salilakuharagasyeva toyaikamayyaH 
soyaM khalvindralokaM kamalajabhavanaM yogasiddhIshcha hRdyAH
nAkAnkShatyetadAstAM svayamanupatite mokShasaukhyepyanIhaH 4

त्वत्भक्त्या तुष्टबुद्धे: सुखमिह चरतो विच्युताशस्य चाशा:
For someone whose mind is content in your devotion, and who roams about blissfully, and who has dropped all desires, all the directions
सर्वा: स्यु: सौख्यमय्य: सलिलकुहरगस्येव तोयैकमय्य: ।
are indeed found to be pleasant, just as deep-sea creatures only find water all around!
सोऽयं खल्विन्द्रलोकं कमलजभवनं योगसिद्धीश्च हृद्या:
Doesn't such a person have no attachment for the abode of Indra, Brahma, or attractive Yogic Powers!
नाकाङ्क्षत्येतदास्तां स्वयमनुपतिते मोक्षसौख्येऽप्यनीह: ॥४॥
Such a person does not even desire the bliss of liberation which may just happen on its own!

त्वद्भक्तो बाध्यमानोऽपि च विषयरसैरिन्द्रियाशान्तिहेतो:
भक्त्यैवाक्रम्यमाणै: पुनरपि खलु तैर्दुर्बलैर्नाभिजय्य: ।
सप्तार्चिर्दीपितार्चिर्दहति किल यथा भूरिदारुप्रपञ्चं
त्वद्भक्त्योघे तथैव प्रदहति दुरितं दुर्मद: क्वेन्द्रियाणाम् ॥५॥
tvadbhakto bAdhyamAnopi cha viShayarasairindriyAshAntihetoH
bhaktyaivAkramyamANaiH punarapi khalu tairdurbalairnAbhijayyaH 
saptArchirdIpitArchirdahati kila yathA bhUridAruprapanchaM
tvadbhaktyoghe tathaiva pradahati duritaM durmadaH kvendriyANAm 5

त्वद्भक्तो बाध्यमानोऽपि च विषयरसैरिन्द्रियाशान्तिहेतो:
Your devotee even if being troubled by sensory pleasures born due to turbulent sense organs,
भक्त्यैवाक्रम्यमाणै: पुनरपि खलु तैर्दुर्बलैर्नाभिजय्य: ।
by the power of devotion that attacks and overpowers them, those measly pleasures can not win over!
सप्तार्चिर्दीपितार्चिर्दहति किल यथा भूरिदारुप्रपञ्चं
Doesn't a well-lit fire with its seven tongues of flame burn away all the logs of wood!
त्वद्भक्त्योघे तथैव प्रदहति दुरितं दुर्मद: क्वेन्द्रियाणाम् ॥५॥
Similarly, the fire of your devotion burns away all sins! What chance do the measly false sensory pleasures stand!

चित्तार्द्रीभावमुच्चैर्वपुषि च पुलकं हर्षवाष्पं च हित्वा
चित्तं शुद्ध्येत्कथं वा किमु बहुतपसा विद्यया वीतभक्ते: ।
त्वद्गाथास्वादसिद्धाञ्जनसततमरीमृज्यमानोऽयमात्मा
चक्षुर्वत्तत्त्वसूक्ष्मं भजति न तु तथाऽभ्यस्तया तर्ककोट्या ॥६॥
chittArdrIbhAvamuchchairvapuShi cha pulakaM harShavAShpaM cha hitvA
chittaM shuddhyetkathaM vA kimu bahutapasA vidyayA vItabhakteH 
tvadgAthAsvAdasiddhAnjanasatatamarImRjyamAnoyamAtmA
chakShurvattattvasUkShmaM bhajati na tu tathAbhyastayA tarkakoTyA 6

चित्तार्द्रीभावमुच्चैर्वपुषि च पुलकं हर्षवाष्पं च हित्वा
Unless the heart melts, the body tingles in ecstasy, or tears of bliss shed forth,
चित्तं शुद्ध्येत्कथं वा किमु बहुतपसा विद्यया वीतभक्ते: ।
how else can the mind get purified! What is the use of so much study and penance without devotion!
त्वद्गाथास्वादसिद्धाञ्जनसततमरीमृज्यमानोऽयमात्मा
This self is purified by hearing your acts, just like black coryllium purifies 
चक्षुर्वत्तत्त्वसूक्ष्मं भजति न तु तथाऽभ्यस्तया तर्ककोट्या॥६॥
the eyes, and then is able to perceive subtle truths! Not through a million arguments devoid of devotion!

ध्यानं ते शीलयेयं समतनुसुखबद्धासनो नासिकाग्र-
न्यस्ताक्ष: पूरकाद्यैर्जितपवनपथश्चित्तपद्मं त्ववाञ्चम्।
ऊर्ध्वाग्रं भावयित्वा रविविधुशिखिन: संविचिन्त्योपरिष्टात्
तत्रस्थं भावये त्वां सजलजलधरश्यामलं कोमलाङ्गम् ॥७॥
dhyAnaM te shIlayeyaM samatanusukhabaddhAsano nAsikAgra-
nyastAkShaH pUrakAdyairjitapavanapathashchittapadmaM tvavAncham
UrdhvAgraM bhAvayitvA ravividhushikhinaH saMvichintyopariShTAt
tatrasthaM bhAvaye tvAM sajalajaladharashyAmalaM komalAngam 7

ध्यानं ते शीलयेयं समतनुसुखबद्धासनो नासिकाग्र-
I shall meditate upon you, with an equanimous body, fixing myself in a pleasant Asana, holding my vision
न्यस्ताक्ष: पूरकाद्यैर्जितपवनपथश्चित्तपद्मं त्ववाञ्चम्।
at the beginning of my nose, gaining control over the flow of my breath through pUraka and other practices, and the turning the lotus of my mind inwards.
ऊर्ध्वाग्रं भावयित्वा रविविधुशिखिन: संविचिन्त्योपरिष्टात्
Visualizing at its upper end, the Sun, Moon and Fire, and above them, imagining
तत्रस्थं भावये त्वां सजलजलधरश्यामलं कोमलाङ्गम् ॥७॥
you situated there, resplendent in the hue of a dark rain cloud, with your tender limbs!

आनीलश्लक्ष्णकेशं ज्वलितमकरसत्कुण्डलं मन्दहास-
स्यन्दार्द्रं कौस्तुभश्रीपरिगतवनमालोरुहाराभिरामम् ।
श्रीवत्साङ्कं सुबाहुं मृदुलसदुदरं काञ्चनच्छायचेलं
चारुस्निग्धोरुमम्भोरुहललितपदं भावयेऽहं भवन्तम् ॥८॥
AnIlashlakShNakeshaM jvalitamakarasatkuNDalaM mandahAsa-
syandArdraM kaustubhashrIparigatavanamAloruhArAbhirAmam 
shrIvatsAnkaM subAhuM mRdulasadudaraM kAnchanachChAyachelaM
chArusnigdhorumambhoruhalalitapadaM bhAvayehaM bhavantam 8

आनीलश्लक्ष्णकेशं ज्वलितमकरसत्कुण्डलं मन्दहास-
With completely dark, and lustrous hair, shining crocodile earrings, a gentle smile
स्यन्दार्द्रं कौस्तुभश्रीपरिगतवनमालोरुहाराभिरामम् ।
that flows with compassion, with the radiance of Kaustubha enveloping the great attractive garlands of forest flowers,
श्रीवत्साङ्कं सुबाहुं मृदुलसदुदरं काञ्चनच्छायचेलं
with the mark of shrIvatsa, beatiful arms, soft, shining belly, golden hued flowing garment,
चारुस्निग्धोरुमम्भोरुहललितपदं भावयेऽहं भवन्तम् ॥८॥
with beatiful shapely thighs, and with lotus-like tender feet, I visualize you thus!

सर्वाङ्गेष्वङ्ग रङ्गत्कुतुकमिति मुहुर्धारयन्नीश चित्तं
तत्राप्येकत्र युञ्जे वदनसरसिजे सुन्दरे मन्दहासे
तत्रालीनं तु चेत: परमसुखचिदद्वैतरूपे वितन्वन्
अन्यन्नो चिन्तयेयं मुहुरिति समुपारूढयोगो भवेयम् ॥९॥
sarvAngeShvanga rangatkutukamiti muhurdhArayannIsha chittaM
tatrApyekatra yunje vadanasarasije sundare mandahAse
tatrAlInaM tu chetaH paramasukhachidadvaitarUpe vitanvan
anyanno chintayeyaM muhuriti samupArUDhayogo bhaveyam 9

सर्वाङ्गेष्वङ्ग रङ्गत्कुतुकमिति मुहुर्धारयन्नीश चित्तं
On all your limbs, O Lord, holding my mind again and again with growing eagerness,
तत्राप्येकत्र युञ्जे वदनसरसिजे सुन्दरे मन्दहासे
once again I shall focus it one-pointedly on the lotus of your beautiful face with a gentle smile!
तत्रालीनं तु चेत: परमसुखचिदद्वैतरूपे वितन्वन्
With my mind immersed in it, in the non-dual form of the utmost bliss of consciousness,
अन्यन्नो चिन्तयेयं मुहुरिति समुपारूढयोगो भवेयम् ॥९॥
without my mind wandering anywhere else, I shall be established in the state of Yoga!

इत्थं त्वद्ध्यानयोगे सति पुनरणिमाद्यष्टसंसिद्धयस्ता:
दूरश्रुत्यादयोऽपि ह्यहमहमिकया सम्पतेयुर्मुरारे ।
त्वत्सम्प्राप्तौ विलम्बावहमखिलमिदं नाद्रिये कामयेऽहं
त्वामेवानन्दपूर्णं पवनपुरपते पाहि मां सर्वतापात् ॥१०॥
itthaM tvaddhyAnayoge sati punaraNimAdyaShTasaMsiddhayastAH
dUrashrutyAdayopi hyahamahamikayA sampateyurmurAre 
tvatsamprAptau vilambAvahamakhilamidaM nAdriye kAmayehaM
tvAmevAnandapUrNaM pavanapurapate pAhi mAM sarvatApAt 10

इत्थं त्वद्ध्यानयोगे सति पुनरणिमाद्यष्टसंसिद्धयस्ता:
As I stay in this state of Dhyana Yoga, the eight Yogic-Powers like aNimA and others,
दूरश्रुत्यादयोऽपि ह्यहमहमिकया सम्पतेयुर्मुरारे ।
and also, abilities like being able to hear very far and such, shall approach me in haste, O Murari!
त्वत्सम्प्राप्तौ विलम्बावहमखिलमिदं नाद्रिये कामयेऽहं
These powers which shall only cause further delay in attaining to you, I shall not regard, and desire only
त्वामेवानन्दपूर्णं पवनपुरपते पाहि मां सर्वतापात् ॥१०॥
you, who is filled with complete bliss, O Lord of the City of Wind! Protect me from all suffering!
