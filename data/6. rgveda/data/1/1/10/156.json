[
  {
    "text": "५ केतुराग्नेयः । अग्निः । गायत्री ।",
    "index": 0,
    "shloka_num": null
  },
  {
    "text": "अ॒ग्निं हि॑न्वन्तु नो॒ धिय॒: सप्ति॑मा॒शुमि॑वा॒जिषु॑  । तेन॑ जेष्म॒ धनं॑धनम्  ॥१॥",
    "index": 1,
    "shloka_num": 1
  },
  {
    "text": "यया॒ गा आ॒करा॑महे॒ सेन॑याग्ने॒ तवो॒त्या  । तां नो॑ हिन्व म॒घत्त॑ये  ॥२॥",
    "index": 2,
    "shloka_num": 2
  },
  {
    "text": "आग्ने॑ स्थू॒रं र॒यिं भ॑र पृ॒थुं गोम॑न्तम॒श्विन॑म्  । अ॒ङ्धि खं व॒र्तया॑ प॒णिम्  ॥३॥",
    "index": 3,
    "shloka_num": 3
  },
  {
    "text": "अग्ने॒ नक्ष॑त्रम॒जर॒मा सूर्यं॑ रोहयो दि॒वि  । दध॒ज्ज्योति॒र्जने॑भ्यः  ॥४॥",
    "index": 4,
    "shloka_num": 4
  },
  {
    "text": "अग्ने॑ के॒तुर्वि॒शाम॑सि॒ प्रेष्ठ॒: श्रेष्ठ॑ उपस्थ॒सत्  । बोधा॑ स्तो॒त्रे वयो॒ दध॑त्  ॥५॥",
    "index": 5,
    "shloka_num": 5
  }
]
