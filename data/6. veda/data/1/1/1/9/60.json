[
  {
    "text": "४ अवत्सारः काश्यपः । पवमानः सोमः । गायत्री ।३ पुरउष्णिक ।",
    "index": 0,
    "shloka_num": null
  },
  {
    "text": "प्र गा॑य॒त्रेण॑ गायत॒ पव॑मानं॒ विच॑र्षणिम् ।\nइन्दुं॑ स॒हस्र॑चक्षसम् ॥१॥",
    "index": 1,
    "shloka_num": 1
  },
  {
    "text": "तं त्वा॑ स॒हस्र॑चक्षस॒मथो॑ स॒हस्र॑भर्णसम् ।\nअति॒ वार॑मपाविषुः ॥२॥",
    "index": 2,
    "shloka_num": 2
  },
  {
    "text": "अति॒ वारा॒न्पव॑मानो असिष्यदत्क॒लशाँ॑ अ॒भि धा॑वति ।\nइन्द्र॑स्य॒ हार्द्या॑वि॒शन् ॥३॥",
    "index": 3,
    "shloka_num": 3
  },
  {
    "text": "इन्द्र॑स्य सोम॒ राध॑से॒ शं प॑वस्व विचर्षणे ।\nप्र॒जाव॒द्रेत॒ आ भ॑र ॥४॥",
    "index": 4,
    "shloka_num": 4
  }
]
