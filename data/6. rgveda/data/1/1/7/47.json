[
  {
    "text": "४ मैत्रावरुणिर्वसिष्ठ: ।आप: । त्रिष्टुप्  ।",
    "index": 0,
    "shloka_num": null
  },
  {
    "text": "आपो॒ यं व॑: प्रथ॒मं दे॑व॒यन्त॑ इन्द्र॒पान॑मू॒र्मिमकृ॑ण्वते॒ळः  ।",
    "index": 1,
    "shloka_num": null
  },
  {
    "text": "तं वो॑ व॒यं शुचि॑मरि॒प्रम॒द्य घृ॑त॒प्रुषं॒ मधु॑मन्तं वनेम  ॥१॥",
    "index": 2,
    "shloka_num": 1
  },
  {
    "text": "तमू॒र्मिमा॑पो॒ मधु॑मत्तमं वो॒ऽपां नपा॑दवत्वाशु॒हेमा॑  ।",
    "index": 3,
    "shloka_num": null
  },
  {
    "text": "यस्मि॒न्निन्द्रो॒ वसु॑भिर्मा॒दया॑ते॒ तम॑श्याम देव॒यन्तो॑ वो अ॒द्य  ॥२॥",
    "index": 4,
    "shloka_num": 2
  },
  {
    "text": "श॒तप॑वित्राः स्व॒धया॒ मद॑न्तीर्दे॒वीर्दे॒वाना॒मपि॑ यन्ति॒ पाथ॑:  ।",
    "index": 5,
    "shloka_num": null
  },
  {
    "text": "ता इन्द्र॑स्य॒ न मि॑नन्ति व्र॒तानि॒ सिन्धु॑भ्यो ह॒व्यं घृ॒तव॑ज्जुहोत  ॥३॥",
    "index": 6,
    "shloka_num": 3
  },
  {
    "text": "याः सूर्यो॑ र॒श्मिभि॑रात॒तान॒ याभ्य॒ इन्द्रो॒ अर॑दद्गा॒तुमू॒र्मिम्  ।",
    "index": 7,
    "shloka_num": null
  },
  {
    "text": "ते सि॑न्धवो॒ वरि॑वो धातना नो यू॒यं पा॑त स्व॒स्तिभि॒: सदा॑ नः  ॥४॥",
    "index": 8,
    "shloka_num": 4
  }
]
