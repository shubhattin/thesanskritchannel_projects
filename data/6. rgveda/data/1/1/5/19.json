[
  {
    "text": "५ वव्रिरात्रेयः । अग्निः । गायत्री, ३-४ अनुष्टुप्, ५ विराड् रूपा ।",
    "index": 0,
    "shloka_num": null
  },
  {
    "text": "अ॒भ्य॑व॒स्थाः प्र जा॑यन्ते॒ प्र व॒व्रेर्व॒व्रिश्चि॑केत । उ॒पस्थे॑ मा॒तुर्वि च॑ष्टे ॥१॥",
    "index": 1,
    "shloka_num": 1
  },
  {
    "text": "जु॒हु॒रे वि चि॒तय॒न्तोऽनि॑मिषं नृ॒म्णं पा॑न्ति । आ दृ॒ळहां पुरं॑ विविशुः ॥२॥",
    "index": 2,
    "shloka_num": 2
  },
  {
    "text": "आ श्वै॑त्रे॒यस्य॑ ज॒न्तवो॑ द्यु॒मद् व॑र्धन्त कृ॒ष्टय॑: ।",
    "index": 3,
    "shloka_num": null
  },
  {
    "text": "नि॒ष्कग्री॑वो बृ॒हदु॑क्थ ए॒ना मध्वा॒ न वा॑ज॒युः ॥३॥",
    "index": 4,
    "shloka_num": 3
  },
  {
    "text": "प्रि॒यं दु॒ग्धं न काम्य॒मजा॑मि जा॒म्योः सचा॑ ।",
    "index": 5,
    "shloka_num": null
  },
  {
    "text": "घ॒र्मो न वाज॑जठ॒रोऽद॑ब्ध॒: शश्व॑तो॒ दभ॑: ॥४॥",
    "index": 6,
    "shloka_num": 4
  },
  {
    "text": "क्रीळ॑न् नो रश्म॒ आ भु॑व॒: सं भस्म॑ना वा॒युना॒ वेवि॑दानः ।",
    "index": 7,
    "shloka_num": null
  },
  {
    "text": "ता अ॑स्य सन् धृ॒षजो॒ न ति॒ग्माः सुसं॑शिता व॒क्ष्यो॑ वक्षणे॒स्थाः ॥५॥",
    "index": 8,
    "shloka_num": 5
  }
]
