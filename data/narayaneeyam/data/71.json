[
    {
        "text": "अथ श्रीमन्नारायणीयम्",
        "index": 0,
        "shloka_num": null
    },
    {
        "text": "एकसप्ततितमम् दशकम्",
        "index": 1,
        "shloka_num": null
    },
    {
        "text": "केशि वध: व्योमासुर वध: च",
        "index": 2,
        "shloka_num": null
    },
    {
        "text": "यत्नेषु सर्वेष्वपि नावकेशी केशी स भोजेशितुरिष्टबन्धु: ।",
        "index": 3,
        "shloka_num": null
    },
    {
        "text": "त्वां सिन्धुजावाप्य इतीव मत्वा सम्प्राप्तवान् सिन्धुजवाजिरूप: ॥१॥",
        "index": 4,
        "shloka_num": 1
    },
    {
        "text": "गन्धर्वतामेष गतोऽपि रूक्षैर्नादै: समुद्वेजितसर्वलोक: ।\nभवद्विलोकावधि गोपवाटीं प्रमर्द्य पाप: पुनरापतत्त्वाम् ॥२॥",
        "index": 5,
        "shloka_num": 2
    },
    {
        "text": "तार्क्ष्यार्पिताङ्घ्रेस्तव तार्क्ष्य एष चिक्षेप वक्षोभुवि नाम पादम् ।\nभृगो: पदाघातकथां निशम्य स्वेनापि शक्यं तदितीव मोहात् ॥३॥",
        "index": 6,
        "shloka_num": 3
    },
    {
        "text": "प्रवञ्चयन्नस्य खुराञ्चलं द्रागमुञ्च चिक्षेपिथ दूरदूरम्\nसम्मूर्च्छितोऽपि ह्यतिमूर्च्छितेन क्रोधोष्मणा खादितुमाद्रुतस्त्वाम् ॥४॥",
        "index": 7,
        "shloka_num": 4
    },
    {
        "text": "त्वं वाहदण्डे कृतधीश्च बाहादण्डं न्यधास्तस्य मुखे तदानीम् ।\nतद् वृद्धिरुद्धश्वसनो गतासु: सप्तीभवन्नप्ययमैक्यमागात् ॥५॥",
        "index": 8,
        "shloka_num": 5
    },
    {
        "text": "आलम्भमात्रेण पशो: सुराणां प्रसादके नूत्न इवाश्वमेधे ।\nकृते त्वया हर्षवशात् सुरेन्द्रास्त्वां तुष्टुवु: केशवनामधेयम् ॥६॥",
        "index": 9,
        "shloka_num": 6
    },
    {
        "text": "कंसाय ते शौरिसुतत्वमुक्त्वा तं तद्वधोत्कं प्रतिरुध्य वाचा।\nप्राप्तेन केशिक्षपणावसाने श्रीनारदेन त्वमभिष्टुतोऽभू: ॥७॥",
        "index": 10,
        "shloka_num": 7
    },
    {
        "text": "कदापि गोपै: सह काननान्ते निलायनक्रीडनलोलुपं त्वाम् ।\nमयात्मज: प्राप दुरन्तमायो व्योमाभिधो व्योमचरोपरोधी ॥८॥",
        "index": 11,
        "shloka_num": 8
    },
    {
        "text": "स चोरपालायितवल्लवेषु चोरायितो गोपशिशून् पशूंश्च\nगुहासु कृत्वा पिदधे शिलाभिस्त्वया च बुद्ध्वा परिमर्दितोऽभूत् ॥९॥",
        "index": 12,
        "shloka_num": 9
    },
    {
        "text": "एवं विधैश्चाद्भुतकेलिभेदैरानन्दमूर्च्छामतुलां व्रजस्य ।\nपदे पदे नूतनयन्नसीमां परात्मरूपिन् पवनेश पाया: ॥१०॥",
        "index": 13,
        "shloka_num": 10
    }
]