[
    {
        "text": "अथ श्रीमन्नारायणीयम्",
        "index": 0,
        "shloka_num": null
    },
    {
        "text": "सप्तसप्ततितमम् दशकम्",
        "index": 1,
        "shloka_num": null
    },
    {
        "text": "उपश्लोक उत्पत्ति:  जरासन्धादि युद्धं च",
        "index": 2,
        "shloka_num": null
    },
    {
        "text": "सैरन्ध्र्यास्तदनु चिरं स्मरातुराया",
        "index": 3,
        "shloka_num": null
    },
    {
        "text": "यातोऽभू: सुललितमुद्धवेन सार्धम् ।\nआवासं त्वदुपगमोत्सवं सदैव\nध्यायन्त्या: प्रतिदिनवाससज्जिकाया: ॥१॥",
        "index": 4,
        "shloka_num": 1
    },
    {
        "text": "उपगते त्वयि पूर्णमनोरथां प्रमदसम्भ्रमकम्प्रपयोधराम् ।\nविविधमाननमादधतीं मुदा रहसि तां रमयाञ्चकृषे सुखम् ॥२॥",
        "index": 5,
        "shloka_num": 2
    },
    {
        "text": "पृष्टा वरं पुनरसाववृणोद्वराकी\nभूयस्त्वया सुरतमेव निशान्तरेषु ।\nसायुज्यमस्त्विति वदेत् बुध एव कामं\nसामीप्यमस्त्वनिशमित्यपि नाब्रवीत् किम् ॥३॥",
        "index": 6,
        "shloka_num": 3
    },
    {
        "text": "ततो भवान् देव निशासु कासुचिन्मृगीदृशं तां निभृतं विनोदयन् ।\nअदादुपश्लोक इति श्रुतं सुतं स नारदात् सात्त्वततन्त्रविद्बभौ ॥४॥",
        "index": 7,
        "shloka_num": 4
    },
    {
        "text": "अक्रूरमन्दिरमितोऽथ बलोद्धवाभ्याम्\nअभ्यर्चितो बहु नुतो मुदितेन तेन ।\nएनं विसृज्य विपिनागतपाण्डवेय-\nवृत्तं विवेदिथ तथा धृतराष्ट्रचेष्टाम् ॥५॥",
        "index": 8,
        "shloka_num": 5
    },
    {
        "text": "विघाताज्जामातु: परमसुहृदो भोजनृपते:\nजरासन्धे रुन्धत्यनवधिरुषान्धेऽथ मथुराम् ।\nरथाद्यैर्द्योर्लब्धै: कतिपयबलस्त्वं बलयुत:\nत्रयोविंशत्यक्षौहिणि तदुपनीतं समहृथा: ॥६॥",
        "index": 9,
        "shloka_num": 6
    },
    {
        "text": "बद्धं बलादथ बलेन बलोत्तरं त्वं\nभूयो बलोद्यमरसेन मुमोचिथैनम् ।\nनिश्शेषदिग्जयसमाहृतविश्वसैन्यात्\nकोऽन्यस्ततो हि बलपौरुषवांस्तदानीम् ॥७॥",
        "index": 10,
        "shloka_num": 7
    },
    {
        "text": "भग्न: स लग्नहृदयोऽपि नृपै: प्रणुन्नो\nयुद्धं त्वया व्यधित षोडशकृत्व एवम् ।\nअक्षौहिणी: शिव शिवास्य जघन्थ विष्णो\nसम्भूय सैकनवतित्रिशतं तदानीम् ॥८॥",
        "index": 11,
        "shloka_num": 8
    },
    {
        "text": "अष्टादशेऽस्य समरे समुपेयुषि त्वं\nदृष्ट्वा पुरोऽथ यवनं यवनत्रिकोट्या ।\nत्वष्ट्रा विधाप्य पुरमाशु पयोधिमध्ये\nतत्राऽथ योगबलत: स्वजनाननैषी: ॥९॥",
        "index": 12,
        "shloka_num": 9
    },
    {
        "text": "पद्भ्यां त्वं पद्ममाली चकित इव पुरान्निर्गतो धावमानो\nम्लेच्छेशेनानुयातो वधसुकृतविहीनेन शैले न्यलैषी: ।\nसुप्तेनांघ्र्याहतेन द्रुतमथ मुचुकुन्देन भस्मीकृतेऽस्मिन्\nभूपायास्मै गुहान्ते सुललितवपुषा तस्थिषे भक्तिभाजे ॥१०॥",
        "index": 13,
        "shloka_num": 10
    },
    {
        "text": "ऐक्ष्वाकोऽहं विरक्तोऽस्म्यखिलनृपसुखे त्वत्प्रसादैककाङ्क्षी\nहा देवेति स्तुवन्तं वरविततिषु तं निस्पृहं वीक्ष्य हृष्यन् ।\nमुक्तेस्तुल्यां च भक्तिं धुतसकलमलां मोक्षमप्याशु दत्वा\nकार्यं हिंसाविशुद्ध्यै तप इति च तदा प्रात्थ लोकप्रतीत्यै ॥११॥",
        "index": 14,
        "shloka_num": 11
    },
    {
        "text": "तदनु मथुरां गत्वा हत्वा चमूं यवनाहृतां\nमगधपतिना मार्गे सैन्यै: पुरेव निवारित: ।\nचरमविजयं दर्पायास्मै प्रदाय पलायितो\nजलधिनगरीं यातो वातालयेश्वर पाहि माम् ॥१२॥",
        "index": 15,
        "shloka_num": null
    }
]