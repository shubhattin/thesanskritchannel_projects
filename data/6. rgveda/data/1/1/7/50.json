[
  {
    "text": "४ मैत्रावरुणिर्वसिष्ठ: ।१ मित्रावरुणौ,२ अग्नि:, ३ विश्वे देवा:, ४नद्य:  । जगती ,४ अतिजगती शक्व्वरी वा  ।",
    "index": 0,
    "shloka_num": null
  },
  {
    "text": "आ मां मि॑त्रावरुणे॒ह र॑क्षतं कुला॒यय॑द्वि॒श्वय॒न्मा न॒ आ ग॑न्  ।",
    "index": 1,
    "shloka_num": null
  },
  {
    "text": "अ॒ज॒का॒वं दु॒र्दृशी॑कं ति॒रो द॑धे॒ मा मां पद्ये॑न॒ रप॑सा विद॒त्त्सरु॑:  ॥१॥",
    "index": 2,
    "shloka_num": 1
  },
  {
    "text": "यद्वि॒जाम॒न्परु॑षि॒ वन्द॑नं॒ भुव॑दष्ठी॒वन्तौ॒ परि॑ कु॒ल्फौ च॒ देह॑त्  ।",
    "index": 3,
    "shloka_num": null
  },
  {
    "text": "अ॒ग्निष्टच्छोच॒न्नप॑ बाधतामि॒तो मा मां पद्ये॑न॒ रप॑सा विद॒त्त्सरु॑:  ॥२॥",
    "index": 4,
    "shloka_num": 2
  },
  {
    "text": "यच्छ॑ल्म॒लौ भव॑ति॒ यन्न॒दीषु॒ यदोष॑धीभ्य॒: परि॒ जाय॑ते वि॒षम्  ।",
    "index": 5,
    "shloka_num": null
  },
  {
    "text": "विश्वे॑ दे॒वा निरि॒तस्तत्सु॑वन्तु॒ मा मां पद्ये॑न॒ रप॑सा विद॒त्त्सरु॑:  ॥३॥",
    "index": 6,
    "shloka_num": 3
  },
  {
    "text": "याः प्र॒वतो॑ नि॒वत॑ उ॒द्वत॑ उद॒न्वती॑रनुद॒काश्च॒ याः  ।",
    "index": 7,
    "shloka_num": null
  },
  {
    "text": "ता अ॒स्मभ्यं॒ पय॑सा॒ पिन्व॑मानाः शि॒वा दे॒वीर॑शिप॒दा भ॑वन्तु॒ सर्वा॑ न॒द्यो॑ अशिमि॒दा भ॑वन्तु  ॥४॥",
    "index": 8,
    "shloka_num": 4
  }
]
