[
  {
    "text": "१० पराशरः शाक्त्यः । अग्निः । द्विपदा विराट् ।",
    "index": 0,
    "shloka_num": null
  },
  {
    "text": "श्री॒णन्नुप॑ स्था॒द्, दिवं॑ भुर॒ण्युः स्था॒तुश्च॒रथ॑म॒क्तून् व्यू॑र्णोत्  ॥१॥",
    "index": 1,
    "shloka_num": 1
  },
  {
    "text": "परि॒ यदे॑षा॒मेको॒ विश्वे॑षां॒ भुव॑द् दे॒वो, दे॒वानां॑ महि॒त्वा  ॥१२॥",
    "index": 2,
    "shloka_num": 12
  },
  {
    "text": "आदित् ते विश्वे॒ क्रतुं॑ जुषन्त॒ शुष्का॒द् यद् दे॑व, जी॒वो जनि॑ष्ठाः  ॥३॥",
    "index": 3,
    "shloka_num": 3
  },
  {
    "text": "भज॑न्त॒ विश्वे॑, देव॒त्वं नाम॑ ऋ॒तं सप॑न्तो, अ॒मृत॒मेवै॑:  ॥२४॥",
    "index": 4,
    "shloka_num": 24
  },
  {
    "text": "ऋ॒तस्य॒ प्रेषा॑ ऋ॒तस्य॑ धी॒तिर्वि॒श्वायु॒र्विश्वे॒ अपां॑सि चक्रुः  ॥५॥",
    "index": 5,
    "shloka_num": 5
  },
  {
    "text": "यस्तुभ्यं॒ दाशा॒द्, यो वा॑ ते॒ शिक्षा॒त् तस्मै॑ चिकि॒त्वान् र॒यिं द॑यस्व  ॥३॥६॥",
    "index": 6,
    "shloka_num": 6
  },
  {
    "text": "होता॒ निष॑त्तो॒, मनो॒रप॑त्ये॒ स चि॒न्न्वा॑सां॒, पती॑ रयी॒णाम्  ॥७॥",
    "index": 7,
    "shloka_num": 7
  },
  {
    "text": "इ॒च्छन्त॒ रेतो॑, मि॒थस्त॒नूषु॒ सं जा॑नत॒ स्वैर्दक्षै॒रमू॑राः  ॥४॥८॥",
    "index": 8,
    "shloka_num": 8
  },
  {
    "text": "पि॒तुर्न पु॒त्राः, क्रतुं॑ जुषन्त॒ श्रोष॒न् ये अ॑स्य॒, शासं॑ तु॒रास॑:  ॥९॥",
    "index": 9,
    "shloka_num": 9
  },
  {
    "text": "वि राय॑ और्णो॒द्, दुर॑: पुरु॒क्षुः पि॒पेश॒ नाकं॒, स्तृभि॒र्दमू॑नाः  ॥५॥१०॥",
    "index": 10,
    "shloka_num": 10
  }
]
