[
  {
    "text": "४ अवत्सारः काश्यपः । पवमानः सोमः । गायत्री ।",
    "index": 0,
    "shloka_num": null
  },
  {
    "text": "तर॒त्स म॒न्दी धा॑वति॒ धारा॑ सु॒तस्यान्ध॑सः ।\nतर॒त्स म॒न्दी धा॑वति ॥१॥",
    "index": 1,
    "shloka_num": 1
  },
  {
    "text": "उ॒स्रा वे॑द॒ वसू॑नां॒ मर्त॑स्य दे॒व्यव॑सः ।\nतर॒त्स म॒न्दी धा॑वति ॥२॥",
    "index": 2,
    "shloka_num": 2
  },
  {
    "text": "ध्व॒स्रयोः॑ पुरु॒षन्त्यो॒रा स॒हस्रा॑णि दद्महे ।\nतर॒त्स म॒न्दी धा॑वति ॥३॥",
    "index": 3,
    "shloka_num": 3
  },
  {
    "text": "आ ययो॑स्त्रिं॒शतं॒ तना॑ स॒हस्रा॑णि च॒ दद्म॑हे ।\nतर॒त्स म॒न्दी धा॑वति ॥४॥",
    "index": 4,
    "shloka_num": 4
  }
]
