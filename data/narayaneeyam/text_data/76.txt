अथ श्रीमन्नारायणीयम्
atha shrImannArAyaNIyam

And now the highly auspicious shlokas of Narayana

षट्सप्ततितमम् दशकम्
ShaTsaptatitamam dashakam

The Seventy-sixth group of Ten shlokas

उद्धव दूत्यं
uddhava dUtyaM

Uddhava's Message

गत्वा सान्दीपनिमथ चतुष्षष्टिमात्रैरहोभि:
सर्वज्ञस्त्वं सह मुसलिना सर्वविद्या गृहीत्वा ।
पुत्रं नष्टं यमनिलयनादाहृतं दक्षिणार्थं
दत्वा तस्मै निजपुरमगा नादयन् पाञ्चजन्यम् ॥१॥
gatvA sAndIpanimatha chatuShShaShTimAtrairahobhiH
sarvajnastvaM saha musalinA sarvavidyA gRhItvA 
putraM naShTaM yamanilayanAdAhRtaM dakShiNArthaM
datvA tasmai nijapuramagA nAdayan pAnchajanyam 1

गत्वा सान्दीपनिमथ चतुष्षष्टिमात्रैरहोभि:
And then going to Sage Sandipani, within just 64 days,
सर्वज्ञस्त्वं सह मुसलिना सर्वविद्या गृहीत्वा ।
O Omniscient One! Along with Balarama, receiving all systems of knowledge,
पुत्रं नष्टं यमनिलयनादाहृतं दक्षिणार्थं
bringing back his lost son from the abode of death, as Guru Dakshina,
दत्वा तस्मै निजपुरमगा नादयन् पाञ्चजन्यम् ॥१॥
offering him back, you returned to your city resounding your conch, the Panchajanya!

स्मृत्वा स्मृत्वा पशुपसुदृश: प्रेमभारप्रणुन्ना:
कारुण्येन त्वमपि विवश: प्राहिणोरुद्धवं तम् ।
किञ्चामुष्मै परमसुहृदे भक्तवर्याय तासां
भक्त्युद्रेकं सकलभुवने दुर्लभं दर्शयिष्यन् ॥२॥
smRtvA smRtvA pashupasudRshaH premabhArapraNunnAH
kAruNyena tvamapi vivashaH prAhiNoruddhavaM tam 
kinchAmuShmai paramasuhRde bhaktavaryAya tAsAM
bhaktyudrekaM sakalabhuvane durlabhaM darshayiShyan 2

स्मृत्वा स्मृत्वा पशुपसुदृश: प्रेमभारप्रणुन्ना:
Remembering again and again the intense love of those beautiful-eyed cowherd women,
कारुण्येन त्वमपि विवश: प्राहिणोरुद्धवं तम् ।
overcome with compassion, you sent forth that Uddhava to them.
किञ्चामुष्मै परमसुहृदे भक्तवर्याय तासां
Also, to that dearest friend and greatest devotee,
भक्त्युद्रेकं सकलभुवने दुर्लभं दर्शयिष्यन् ॥२॥
displaying their frenzy of devotion which is hard to obtain in all worlds!

त्वन्माहात्म्यप्रथिमपिशुनं गोकुलं प्राप्य सायं
त्वद्वार्ताभिर्बहु स रमयामास नन्दं यशोदाम् ।
प्रातर्द्दृष्ट्वा मणिमयरथं शङ्किता: पङ्कजाक्ष्य:
श्रुत्वा प्राप्तं भवदनुचरं त्यक्तकार्या: समीयु: ॥३॥
tvanmAhAtmyaprathimapishunaM gokulaM prApya sAyaM
tvadvArtAbhirbahu sa ramayAmAsa nandaM yashodAm 
prAtarddRShTvA maNimayarathaM shankitAH pankajAkShyaH
shrutvA prAptaM bhavadanucharaM tyaktakAryAH samIyuH 3

त्वन्माहात्म्यप्रथिमपिशुनं गोकुलं प्राप्य सायं
He, reaching Gokula, the place that marks the extent of your glory, in the evening,
त्वद्वार्ताभिर्बहु स रमयामास नन्दं यशोदाम् ।
delighted Nanda and Yashoda with the news of you.
प्रातर्द्दृष्ट्वा मणिमयरथं शङ्किता: पङ्कजाक्ष्य:
In the morning, the lotus-eyed maidens seeing the bejewelled chariot, suspicious,
श्रुत्वा प्राप्तं भवदनुचरं त्यक्तकार्या: समीयु: ॥३॥
hearing of the arrival of your follower, leaving all their chores gathered there.

दृष्ट्वा चैनं त्वदुपमलसद्वेषभूषाभिरामं
स्मृत्वा स्मृत्वा तव विलसितान्युच्चकैस्तानि तानि ।
रुद्धालापा: कथमपि पुनर्गद्गदां वाचमूचु:
सौजन्यादीन् निजपरभिदामप्यलं विस्मरन्त्य: ॥४॥
dRShTvA chainaM tvadupamalasadveShabhUShAbhirAmaM
smRtvA smRtvA tava vilasitAnyuchchakaistAni tAni 
ruddhAlApAH kathamapi punargadgadAM vAchamUchuH
saujanyAdIn nijaparabhidAmapyalaM vismarantyaH 4

दृष्ट्वा चैनं त्वदुपमलसद्वेषभूषाभिरामं
Seeing him, who was clad and ornamented like you,
स्मृत्वा स्मृत्वा तव विलसितान्युच्चकैस्तानि तानि ।
remembering again and again, all of your playful activities,
रुद्धालापा: कथमपि पुनर्गद्गदां वाचमूचु:
choking for words, somehow mustered a few words and spoke in faltering tones,
सौजन्यादीन् निजपरभिदामप्यलं विस्मरन्त्य: ॥४॥
forgetting all courtesies, the surrounding situation, and themselves!

श्रीमन् किं त्वं पितृजनकृते प्रेषितो निर्दयेन
क्वासौ कान्तो नगरसुदृशां हा हरे नाथ पाया: ।
आश्लेषाणाममृतवपुषो हन्त ते चुम्बनानाम्
उन्मादानां कुहकवचसां विस्मरेत् कान्त का वा ॥५॥
shrIman kiM tvaM pitRjanakRte preShito nirdayena
kvAsau kAnto nagarasudRshAM hA hare nAtha pAyAH 
AshleShANAmamRtavapuSho hanta te chumbanAnAm
unmAdAnAM kuhakavachasAM vismaret kAnta kA vA 5

श्रीमन् किं त्वं पितृजनकृते प्रेषितो निर्दयेन
"O Sir! Have you been sent here by that heartless one for his parent' sake?
क्वासौ कान्तो नगरसुदृशां हा हरे नाथ पाया: ।
Where is that beloved of the city beauties! O Lord Hari only may save us!
आश्लेषाणाममृतवपुषो हन्त ते चुम्बनानाम्
Alas! The embraces of that one of a nectarine form, his kisses,
उन्मादानां कुहकवचसां विस्मरेत् कान्त का वा ॥५॥
and his madnesses, and sly words, who among us can forget those!"

रासक्रीडालुलितललितं विश्लथत्केशपाशं
मन्दोद्भिन्नश्रमजलकणं लोभनीयं त्वदङ्गम् ।
कारुण्याब्धे सकृदपि समालिङ्गितुं दर्शयेति
प्रेमोन्मादाद्भुवनमदन त्वत्प्रियास्त्वां विलेपु: ॥६॥
rAsakrIDAlulitalalitaM vishlathatkeshapAshaM
mandodbhinnashramajalakaNaM lobhanIyaM tvadangam 
kAruNyAbdhe sakRdapi samAlingituM darshayeti
premonmAdAdbhuvanamadana tvatpriyAstvAM vilepuH 6

रासक्रीडालुलितललितं विश्लथत्केशपाशं
"The tidy bunch of hair that gets dishevelled and untied by the frenzy of Raasa,
मन्दोद्भिन्नश्रमजलकणं लोभनीयं त्वदङ्गम् ।
your enchanting body with gentle droplets of sweat from that exertion,
कारुण्याब्धे सकृदपि समालिङ्गितुं दर्शयेति
O Ocean of Compassion, at least once show us that once again for embrace!" thus
प्रेमोन्मादाद्भुवनमदन त्वत्प्रियास्त्वां विलेपु: ॥६॥
under the pangs of love, O One who Enchants the World, your lovers cried for you!

एवंप्रायैर्विवशवचनैराकुला गोपिकास्ता:
त्वत्सन्देशै: प्रकृतिमनयत् सोऽथ विज्ञानगर्भै: ।
भूयस्ताभिर्मुदितमतिभिस्त्वन्मयीभिर्वधूभि:
तत्तद्वार्तासरसमनयत् कानिचिद्वासराणि ॥७॥
evaMprAyairvivashavachanairAkulA gopikAstAH
tvatsandeshaiH prakRtimanayat sotha vijnAnagarbhaiH 
bhUyastAbhirmuditamatibhistvanmayIbhirvadhUbhiH
tattadvArtAsarasamanayat kAnichidvAsarANi 7

एवंप्रायैर्विवशवचनैराकुला गोपिकास्ता:
With these kinds of words of despair, as those Gopikas were overwhelmed,
त्वत्सन्देशै: प्रकृतिमनयत् सोऽथ विज्ञानगर्भै: ।
with your messages of deep wisdom, he got them back to normalcy.
भूयस्ताभिर्मुदितमतिभिस्त्वन्मयीभिर्वधूभि:
Then, once again with those delighted maidens who were immersed in you,
तत्तद्वार्तासरसमनयत् कानिचिद्वासराणि ॥७॥
he spent a few more days relishing the conversations of your stories!

त्वत्प्रोद्गानै: सहितमनिशं सर्वतो गेहकृत्यं
त्वद्वार्तैव प्रसरति मिथ: सैव चोत्स्वापलापा: ।
चेष्टा: प्रायस्त्वदनुकृतयस्त्वन्मयं सर्वमेवं
दृष्ट्वा तत्र व्यमुहदधिकं विस्मयादुद्धवोऽयम् ॥८॥
tvatprodgAnaiH sahitamanishaM sarvato gehakRtyaM
tvadvArtaiva prasarati mithaH saiva chotsvApalApAH 
cheShTAH prAyastvadanukRtayastvanmayaM sarvamevaM
dRShTvA tatra vyamuhadadhikaM vismayAduddhavoyam 8

त्वत्प्रोद्गानै: सहितमनिशं सर्वतो गेहकृत्यं
All household chores everywhere, all the time, happening with the songs of you,
त्वद्वार्तैव प्रसरति मिथ: सैव चोत्स्वापलापा: ।
talks about you happening even as they slept and dreamed,
चेष्टा: प्रायस्त्वदनुकृतयस्त्वन्मयं सर्वमेवं
even their activities imitating yours, thus, eveything here permeated by you,
दृष्ट्वा तत्र व्यमुहदधिकं विस्मयादुद्धवोऽयम् ॥८॥
looking at it, that Uddhava was extremely wonderstruck!

राधाया मे प्रियतममिदं मत्प्रियैवं ब्रवीति
त्वं किं मौनं कलयसि सखे मानिनीमत्प्रियेव।
इत्याद्येव प्रवदति सखि त्वत्प्रियो निर्जने माम्
इत्थंवादैररमयदयं त्वत्प्रियामुत्पलाक्षीम् ॥९॥
rAdhAyA me priyatamamidaM matpriyaivaM bravIti
tvaM kiM maunaM kalayasi sakhe mAninImatpriyeva
ityAdyeva pravadati sakhi tvatpriyo nirjane mAm
itthaMvAdairaramadayaM tvatpriyAmutpalAkShIm 9

राधाया मे प्रियतममिदं मत्प्रियैवं ब्रवीति
"'This is dearest to my Radha! She is my dearest!' thus he speaks!
त्वं किं मौनं कलयसि सखे मानिनीमत्प्रियेव।
'O Friend! Why are you silent like my dear Radha!'
इत्याद्येव प्रवदति सखि त्वत्प्रियो निर्जने माम्
with these kinds of words Krishna talks about you, when we are alone, my dear!"
इत्थंवादैररमदयं त्वत्प्रियामुत्पलाक्षीम् ॥९॥
with these words Uddhava gladdened the lotus-eyed Radha, your beloved!

एष्यामि द्रागनुपगमनं केवलं कार्यभारात्
विश्लेषेऽपि स्मरणदृढतासम्भवान्मास्तु खेद: ।
ब्रह्मानन्दे मिलति नचिरात् सङ्गमो वा वियोग:
तुल्यो व: स्यादिति तव गिरा सोऽकरोन्निर्व्यथास्ता: ॥१०॥
eShyAmi drAganupagamanaM kevalaM kAryabhArAt
vishleShepi smaraNadRDhatAsambhavAnmAstu khedaH 
brahmAnande milati nachirAt sangamo vA viyogaH
tulyo vaH syAditi tava girA sokaronnirvyathAstAH 10

एष्यामि द्रागनुपगमनं केवलं कार्यभारात्
"I shall return quickly. I am not there yet only due to work pressures!
विश्लेषेऽपि स्मरणदृढतासम्भवान्मास्तु खेद: ।
Even in separation, may there be no sorrow, by the intensity of remembrance!
ब्रह्मानन्दे मिलति नचिरात् सङ्गमो वा वियोग:
Ultimate bliss shall be obtained real soon! Union or separation
तुल्यो व: स्यादिति तव गिरा सोऽकरोन्निर्व्यथास्ता: ॥१०॥
must be the same for us!" thus with these words of yours he made them free of their sorrows!

एवं भक्ति: सकलभुवने नेक्षिता न श्रुता वा
किं शास्त्रौघै: किमिह तपसा गोपिकाभ्यो नमोऽस्तु ।
इत्यानन्दाकुलमुपगतं गोकुलादुद्धवं तं
दृष्ट्वा हृष्टो गुरुपुरपते पाहि मामामयौघात् ॥११॥
evaM bhaktiH sakalabhuvane nekShitA na shrutA vA
kiM shAstraughaiH kimiha tapasA gopikAbhyo namostu 
ityAnandAkulamupagataM gokulAduddhavaM taM
dRShTvA hRShTo gurupurapate pAhi mAmAmayaughAt 11

एवं भक्ति: सकलभुवने नेक्षिता न श्रुता वा
"This kind of devotion has neither been seen nor heard about n all the worlds!
किं शास्त्रौघै: किमिह तपसा गोपिकाभ्यो नमोऽस्तु ।
What with all the groups of Shastras and Penances! I bow down to those Gopikas!"
इत्यानन्दाकुलमुपगतं गोकुलादुद्धवं तं
thus as Uddhava was immersed in joy, returning from Gokula,
दृष्ट्वा हृष्टो गुरुपुरपते पाहि मामामयौघात् ॥११॥
looking at him, pleased, O Lord of the City of Wind! Protect me from the groups of ailments!
